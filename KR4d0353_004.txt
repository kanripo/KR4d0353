# -*- mode: mandoku-view; -*-
#+TITLE: 秋崖集
#+DATE: 2015-08-25 00:05:39.729793
#+PROPERTY: ID KR4d0353
#+PROPERTY: BASEEDITION WYG    
#+PROPERTY: JUAN 卷四
<pb:KR4d0353_WYG_004-1a>¶
欽定四庫全書¶
　秋崖集巻四¶
　　　　　　　　　　　　　宋　方岳　撰¶
　　詩　七言絶句¶
　　　次韻徐宰集珠溪¶
瀑煮春風生意長梅花吹雪入詩香夜寒記得僧房夢¶
脩竹半忩雲一床¶
　　　林和靖墓¶
<pb:KR4d0353_WYG_004-1b>¶
結廬舊與青山對脩竹蕭踈半不存惟有亭前古梅在¶
暗香踈影幾黄昏¶
　　　晴夢¶
塵土侵人懶出門小忩容我負晴暾夢騎瘦馬尋詩去¶
曾到梅花深雪村¶
　　　逄梅¶
水僊婉弱山樊冗自我視之兒女曹魯直徑令相伯仲¶
至今未敢廣離騷¶
<pb:KR4d0353_WYG_004-2a>¶
人言草沒孤山冡從此梅花不要詩却是未嫌吾軰在¶
一枝開過竹巴籬¶
　　　梅花¶
竹遶踈籬水遶村一枝無語更黄昏暗香似識騷人意¶
月澹無風自入門¶
枯梢横出竹踈踈挟雪吹香夢自孤立到夜深難着語¶
怕渠去說與林逋¶
雪壓横枝卧淺波三花五蘂不須多平生為爾添詩興¶
<pb:KR4d0353_WYG_004-2b>¶
今日無詩奈爾何¶
茅茨烟水隔孤村雪冷誰敲月下門只與梅花曾有舊¶
暗香時肯到窪尊¶
　　　尋詩¶
蹇驢踏雪灞橋春畫出茅茨野水濵纔見梅花詩便好¶
梅花却是定詩人¶
　　　次韻趙尉梅句¶
冰雪之晨草木屯南枝亦有未招魂一愁泥就孤山骨¶
<pb:KR4d0353_WYG_004-3a>¶
正恐詩談太不根¶
踈花不受世間寒得聖之清自可餐今日湖山人已朽¶
何如茅屋雪中看¶
　　　雪中¶
行纒不了醉生涯空宿沙頭賣酒家最是曉寒吟未穩¶
雪深無面見梅花¶
　　　次韻李山忩¶
一船明月秋江冷曾與梅花有約来誰喚雪溪囬短棹¶
<pb:KR4d0353_WYG_004-3b>¶
寧孤何遜莫孤梅¶
　　　閒居無與酬答因假庭下三物作諷答¶
　　　　桃諷梅¶
不肯春風時世粧歳寒崖谷倚冰霜人間亦有知香者¶
盍遣一枝横出墻¶
　　　　梅謝桃¶
下欲成蹊春已殘雨紅猶自有人看極知不與君同調¶
但守平生一㸃酸¶
<pb:KR4d0353_WYG_004-4a>¶
　　　　梅問竹¶
一壑烟寒孰與娯横斜影對此君臞風饕雪虐轉强項¶
惟我與君其是夫¶
　　　　竹答梅¶
不隨桃李共爭春猶作踈花向世人聳壑未妨吾獨歩¶
要看晩節玉璘珣¶
　　　書趙相公梅巻¶
一梢兩梢曉灘月三花五花暮江雪春風到手眼生寒¶
<pb:KR4d0353_WYG_004-4b>¶
烟水村深有茅蕝¶
　　　次韻酬奚兄¶
亦笑詩書記姓名到頭為祟若為情漢家禮樂今塵土¶
不欠當時魯兩生¶
但得梅花過一冬那須聖酒送文窮揚州不見梅花面¶
莫是何郎句未工¶
　　　昭儀春浴¶
紅薇滴露䕶輕寒微鬢香絲卸玉鸞只道春風庭掖秘¶
<pb:KR4d0353_WYG_004-5a>¶
外間已作畫圖看¶
　　　貴妃夜逰¶
鳳鞾又上玉花&KR1301;恩在君王一笑中三十六宮瑶草碧¶
不知多少恨春風¶
　　　淨明齋¶
山徑留雲雨未乾松聲長共澗聲寒青鞋莫踏蒼苔破¶
借與秋厓半日看¶
　　　次韻菖蒲¶
<pb:KR4d0353_WYG_004-5b>¶
瓦盆猶帶澗聲寒亦有詩情几硯間抱石小龍鱗甲老¶
夜忩雲氣故斑斑¶
　　　貸錢買牡丹屛¶
作劵西家貸子錢略容書巻識春妍杜陵婦忍長貧面¶
誇與樵青亦自賢¶
　　　宿不老山¶
未必催租能辦詩不妨扶老上烟霏彭仙一去夜壇冷¶
老鶴不歸雲自飛¶
<pb:KR4d0353_WYG_004-6a>¶
借得松風一覺眠旋燒枯葉煮山泉人間蟻蛭王侯夢¶
不到梅花紙帳邉¶
　　　得祠¶
十年夢不到清都雲滿寒簔雪滿顱一片青山一黄犢¶
底須更着舊稱呼¶
　　　其二¶
石床散髪灑松風安用黄冠累此翁但喜太平今有象¶
漁樵亦在萬幾中¶
<pb:KR4d0353_WYG_004-6b>¶
　　　汪運幹餉酒¶
長鬚手挈一壺酒問識浣花工部無簔笠荷鋤烟雨外¶
再三不信是耕夫¶
　　　其二¶
酒吾甚愛徑須醉快洗平生老瓦盆中有筆峰能畫我¶
一牛横笛過孤村¶
　　　自嘲¶
耕雨雖微負郭田卧雲不用買山錢春簔徤犢寧無語¶
<pb:KR4d0353_WYG_004-7a>¶
又寫前䘖見集賢¶
　　　被劾¶
鹿走山林儘自娯寧知性命繫庖厨一盃羮足為竒貨¶
野弋山漁何䖏無¶
　　　其二¶
誰將物命作勤渠黄雀頭行萬里餘每為世情三太息¶
不知吾亦是苞苴¶
　　　報旱¶
<pb:KR4d0353_WYG_004-7b>¶
將軍此腹忍飢慣時事乃爾當何如百骸受病憊甚矣¶
微此一脉民其魚¶
　　　猫歎¶
雪齒霜毛入畫圖食無魚亦飽於莵床頭䑕軰翻盆盎¶
自向花間捕乳雛¶
　　　次韻程兄投贈¶
北里南鄰盡徃還那知有客住雲間相過肯作鄉人面¶
問訊春溪兩岸山¶
<pb:KR4d0353_WYG_004-8a>¶
知無燕頷可封侯索米長安亦强留輸與鱸肥菰葉滑¶
呉中風味老孤舟¶
　　　次韻趙尉¶
世於吾道轉﨑嶇是與非耶一子虗借得祁山兩間屋¶
一間分與月明居¶
　　　别子才司令¶
不如意事常八九可與語人無二三自識荆門子才甫¶
夢馳鐡馬戰城南¶
<pb:KR4d0353_WYG_004-8b>¶
　　　簡徐宰¶
雨外茅茨黄葉村老農相語一燈昏山深未識新官姓¶
但說無人夜打門¶
自織春簔學治田山寒辛苦不逄年摩挲此腹何時飽¶
黄犢夕陽相對眠¶
西山有蕨北山薇荷雨鋤烟不療饑但得縣官如卓魯¶
此言只恐未曾知¶
俗吏相傳作縣難及民那有一分寛聞君猶逮從諸老¶
<pb:KR4d0353_WYG_004-9a>¶
說到民貧鼻亦酸¶
　　　受誥口號誥詞謂爾岳精習六藝長言詠歌有¶
　　　風人和平之意¶
歸我南山老不遭孟亭幾夢赭黄袍强渠枉費平生力¶
不直君王一字褒¶
雪寒月瘦鬢成絲縁底天家聖得知從此江山儘驅使¶
小民奉勑遣吟詩¶
　　　元英先生家鸕鷀歩當文正時其裔孫楷登進¶
<pb:KR4d0353_WYG_004-9b>¶
　　　士贈之詩云唐家三百年冠葢誰有詩書到逺¶
　　　孫予家自嚴徙徽而譜系逺矣因覧石刻次韻¶
　　　左方¶
唐人猶有故家存山裹鸕鷀歩下村宗派儻容詩嗣續¶
横枝吾亦是兒孫¶
　　　贈寫照呉生¶
山須未壓稜層骨詩不能平磊磈胸煩畫雪溪詩意思¶
梅花蒼石一横笻¶
<pb:KR4d0353_WYG_004-10a>¶
幾人堪畫麒麟閣萬事不如鸚鵡盃只謂故吾詩瘦耳¶
寒沙鷗鷺莫驚猜¶
　　　題刋匠圖書冊¶
黄金漢鼎青錯落緑玉秦璽紅屈蟠龍翔鳳翥入刀筆¶
寳晋山林風月寒¶
　　　次韻葉宗丞湘梅¶
䨇娥灑泣凝春竹粉落脂殘不忍粧開作踈花寄幽獨¶
雪中仍作楚騷香¶
<pb:KR4d0353_WYG_004-10b>¶
庾嶺以南非楚産離騷不載亦堪嗟行吟儻見靈均否¶
且與辛夷定等差¶
　　　贈談命蘇秦¶
一蓑牛背飽看山扣角前岡烟雨寒客自縱横三尺觜¶
與吾烟雨不相干¶
　　　書手實簿¶
隨縁常住薄於秋不了鍾魚粥飯頭歎息結繩人逺矣¶
例教吾負剡籐羞¶
<pb:KR4d0353_WYG_004-11a>¶
　　　部索印紙¶
瀑澗茶烟雪屋燈亂家更入亂雲層老僧今已倦行脚¶
不用維那喫飯憑¶
　　　贈算數汪生¶
十年不讀床頭易山雨鳴蓑為口忙行矣公無落吾事¶
水田漠漠正移秧¶
　　　其二¶
貂蟬勲業麒麟畫自有䕫龍向上人數本不為吾輩設¶
<pb:KR4d0353_WYG_004-11b>¶
風烟之句水雲身¶
　　　堪笑¶
堪笑平原血濺衣但知忠義未知機命懸鬼貌千秋事¶
年及懸車自不歸¶
　　　其二¶
堪笑蕭生入受遺八年師傅不相知偶離廷尉痴如昨¶
直等朱㳺和藥罙¶
　　　其三¶
<pb:KR4d0353_WYG_004-12a>¶
堪笑劉安苦學僊雲中雞犬事茫然早知官職乃如許¶
悔不人間差自賢¶
　　　其四¶
堪笑山陽漢鼎移智如文若豈難知定嫌佐命居人後¶
略識昌言死亦痴¶
　　　其五¶
堪笑張華死不休謾精象數古無儔中台星拆何曾識¶
祗識龍泉動斗牛¶
<pb:KR4d0353_WYG_004-12b>¶
　　　入閩¶
山雲底事夜来雨藏却竒峰不與看政說雨中看更好¶
劃然捲起出晴巒¶
雪龍怒吼出山去二十里雲行上天老去極知詩力退¶
只將日厯記山川¶
　　　遊九曲¶
掀篷仰看玉崢嶸借得漁船一日晴九曲水窮山雨急¶
老僊於我豈無情¶
<pb:KR4d0353_WYG_004-13a>¶
鶴怨空山久勒文買船又訪武夷君一聲銕笛不知處¶
但覺滿身生白雲¶
莫問神僊定有無地靈斷不着凡夫我来便覺芒鞋好¶
飛上前山不用扶¶
　　　又和晦翁櫂歌¶
燒藥爐存草亦靈煮茶竈冷水猶清老僊一去無消息¶
只有飛泉落珮聲¶
桃花認得捕魚船醉着歸来月滿川山鬼已磨蒼玉碧¶
<pb:KR4d0353_WYG_004-13b>¶
要留名字與風烟¶
家在清溪第幾峯誰搴薜荔採芙蓉漁歌未斷忽歸去¶
翠壁一重雲一重¶
羣仙曾此醉&KR0008;船挿向蒼厓不記年蕙帳夜寒聞鶴語¶
人民城郭自堪憐¶
宿雨留雲被半巖晴光飄散雪毿毿沾衣不識骨輕重¶
下有老龍無底潭¶
竹遶寒棲蘚徑深莖莖手種玉成林翠屏向晩無人對¶
<pb:KR4d0353_WYG_004-14a>¶
猶識先生一寸心¶
又撑小艇過前灣竹外庵居晝掩闗桃李無言開未了¶
春風元自不曾閒¶
雲氣藏山雪捲灘地靈不與俗人看一篙略借秋崖便¶
九曲欲窮山雨寒¶
莫說山窮山勢開匆匆急棹酒船囘溪山欲盡興無盡¶
撑入白雲深處來¶
乗興而来亦偶然誰將陰壑作晴川笋輿更問星村路¶
<pb:KR4d0353_WYG_004-14b>¶
去看溪南一線天¶
　　　次韻方教采芹亭¶
手劚風烟不占多春来物物是陽和極知山與詩為地¶
老去無詩奈若何¶
亭與樵嵐一様新詩書不受世間塵清風明月來無盡¶
不在溪山只在人¶
竹外清溪溪外峯誰搴薜荔采芙蓉所思渺渺隔何許¶
我欲從之騎九龍¶
<pb:KR4d0353_WYG_004-15a>¶
終日看山自一竒寒溪更與月相宜采芹人去夜岑寂¶
政是先生得意時¶
莫問秋風八月槎一簔欲老水之涯筆床茶竈肯同住¶
畢竟吾宗是作家¶
客懐老去向誰開白雪莖莖不用栽只有愛書餘習在¶
待擕殘藁過溪来¶
黙坐焚香儘自佳莫隨俗眼亂空花古今人物不相及¶
元只中間隔一些¶
<pb:KR4d0353_WYG_004-15b>¶
山自西来玉作層千峯住處一溪縈宜晴宜雨乍明滅¶
不是老天無十成¶
山是烏山落一支徑煩詩眼相亭基舞雩人在春風裏¶
清坐不言山更竒¶
研朱滴露月三更見說羣書作堵環君自苦於經傳癖¶
不如借我去看山¶
　　　次韻宋尚書山居¶
　　　　日涉園¶
<pb:KR4d0353_WYG_004-16a>¶
老石山苔手自治愛閒詩最與山宜園官莫惜頻来徃¶
破費春風又幾時¶
　　　　虛靜堂¶
世事鷗忘句肯卑雲深料理舊花枝了無一鳥傳幽意¶
只對青山自觧頥¶
　　　　息齋¶
塵途長逐衆人忙不抵齋扉一枕凉世路巇嶇吾倦至¶
底須辛苦為膏粱¶
<pb:KR4d0353_WYG_004-16b>¶
　　　　見南山亭¶
能令詩腹化神竒香到黄花秋力微我醉悠然山亦醉¶
竹深啼鳥自忘機¶
　　　　賦梅堂¶
夜草春牋奏玉皇横波曾識水曹郎硯香留得東風在¶
一吐嵬崔冰雪腸¶
　　　　&KR4331;然堂¶
心亦元如止水淵斷無塵想到諸賢左蝸不斷追&KR4331;夢¶
<pb:KR4d0353_WYG_004-17a>¶
說與青山恐未然¶
　　　　亦樂堂¶
分得雲山老一瓢夢寒不記紫宸朝無人畫出閒中味¶
吟入梅花雪逕遥¶
　　　　醉陶軒¶
時復中之興已髙是非一付與春醪向来醉眼略四海¶
粗記柴桑人姓陶¶
　　　題鄭尉愛山樓¶
<pb:KR4d0353_WYG_004-17b>¶
青山不入俗士眼誰肯着樓招喚渠徑草不鋤花又老¶
一簾新雨了殘書¶
　　　其二¶
三間屋與佛同住紙帳梅花烟雨寒有客肯來清話否¶
上樓借與好山看¶
　　　雨中¶
春泥得雨滑於鏡曉樹帶雲淡似圖只作尋詩看便了¶
梅花曾識灞橋驢¶
<pb:KR4d0353_WYG_004-18a>¶
　　　别湯卿不值¶
雲深只以竹為墻新雨纔乾逕草長野鶴巳隨溪客逺¶
一方𤣥玉帶詩香¶
　　　將入僊都¶
客如我亦未為俗着我於中何忝渠苦作春陰愁又絶¶
蕙花香冷雨踈踈¶
　　　洞元觀¶
忩林緑氣冷香彛山帶斜暉半入溪幽鳥似嫌人至數¶
<pb:KR4d0353_WYG_004-18b>¶
瞥然飛過隔林啼¶
　　　過縉雲胡君作茶古松叢蘭中¶
十丈蒼皮帶雪僵山雲歸晩泊書床不縁曾讀離騷熟¶
蘭亦欺人未肯香¶
　　　飲荼䕷花下招蔡公慶¶
春工管不了霓裳風自南來占取香一夜謝池晴雪滿¶
無人說與蔡中郎¶
　　　次韻酬清脩老¶
<pb:KR4d0353_WYG_004-19a>¶
玉堂老作清脩記曾許渠為我輩人髣髴三生虎溪笑¶
偶然一見面如春¶
　　　過楚道人舎¶
紛紛俗子俗到骨對面有山那得看不料楚髯能辨此¶
夜深月冷石䦨干¶
平生詩友劉賓客醉墨曾傳到雪廬煞說竹溪茅屋好¶
便能詩亦不如渠¶
　　　次韻清脩老墨梅新茗¶
<pb:KR4d0353_WYG_004-19b>¶
此詩合讓簡齋老盡洗世間聲色塵我更鑿空難着語¶
蹇驢粗記雪橋春¶
　　　次韻宋尚書山居十五詠¶
　　　　駐屐亭¶
等得輕晴便一來逢花不住等花猜丁寧莫掛桄榔去¶
怕損亭前稱意苔¶
　　　　金沙荼蘼徑¶
露浥晴光對洗粧柔條無力不成行阿環淡竚阿嬌麗¶
<pb:KR4d0353_WYG_004-20a>¶
一種風流各自香¶
　　　　竹徑¶
此君老去更風猷冰雪生寒我輩流穿徑略容携客共¶
交情疇昔雅相投¶
　　　　清音亭¶
淨洗從前兩耳埃溪聲併逐雨聲來此竒賴有詩能領¶
一笑鍾期安在哉¶
　　　　海棠徑¶
<pb:KR4d0353_WYG_004-20b>¶
酒瀉銀壺莫近傍怕驚花睡損殘粧擬題報答春風句¶
也恐春風未敢當¶
　　　　爛柯臺¶
玉行敲斷欲生塵翻手那知局面新到了不妨饒一着¶
旁觀自有識機人¶
　　　　茶巖¶
壑底雲香不等雷便携石鼎與俱來鵓鳩喚得西溪雨¶
頓得春從齒頰囘¶
<pb:KR4d0353_WYG_004-21a>¶
　　　　見一菴¶
有山如此且深登等一逍遥鷃與鵬只作住菴看便了¶
華陽䘖亦不須稱¶
　　　　卧雲庵¶
半塢雲侵蘚石床向來憂樂已俱忘墻西有竹曾留鶴¶
夢亦相携入帝鄉¶
　　　　梅坡¶
風雪㶚橋籬落間寒驢乗興寄曾攀三生習氣除難盡¶
<pb:KR4d0353_WYG_004-21b>¶
也許渠分一半山¶
　　　　木𤓰塢¶
與山作計未為踈儘有竒功可屢書但得相尋䨇脚健¶
不須論報計瓊琚¶
　　　　見溪亭¶
碧壺時與故人提山帶僧鐘日去西深不知寒䨇鷺浴¶
雪灘烟重碎玻璃¶
　　　　正已亭¶
<pb:KR4d0353_WYG_004-22a>¶
少日横刀屬兩鞬玉花曽幾試戎韉歸來聊復觀仁耳¶
不在驚鴻落勁弦¶
　　　　紫陽閣¶
隔岸烟雲一望間夜深笙鶴與俱還不縁曽識謫僊面¶
未必烟雲住此山¶
　　　　東齋¶
佳木扶疎漏曉曛書床留得夜来雲幽經談盡無功課¶
自理東忩芝术熏¶
<pb:KR4d0353_WYG_004-22b>¶
　　　記客語¶
蒲萄斗酒自堪醉何用苦博西涼州使我堆錢一百屋¶
醉倒春風不掉頭¶
　　　其二¶
嬭婆闗節入書館政可倨坐令庭㕘吾曹致身苟如此¶
九淵驪頷令誰探¶
　　　次韻趙僉為趙宰畫野山多於地春山半是雲¶
　　　盖宰之尊公詩也¶
<pb:KR4d0353_WYG_004-23a>¶
竹屋無人肯見過寒雲自傍釣船多老僊更在雲深處¶
奈此春山野水何¶
　　　賣花翁¶
不論袍紫與鞓紅一朶千金費化工人共醉花花亦醉¶
莫教山圃不春風¶
　　　汪聖權自開夀域作小亭其前植桂環之謁予¶
　　　作扁有詩云不分桂籍一毫月枉踏槐花十八¶
　　　秋其志亦其悲也已為題曰桂穴而系之詩¶
<pb:KR4d0353_WYG_004-23b>¶
老蠶作繭自纒裹不肯生前只麽休却後百年牢記取¶
滿身眀月桂花秋¶
　　　其二¶
白頭不了秋風債桂穴鋤雲種一枝舉世今迷日五色¶
莫教地下有人知¶
　　　獨立¶
村夫子挾兔園册教得黄鸝解讀書能記䝉求中一句¶
百般嬌姹可憐渠¶
<pb:KR4d0353_WYG_004-24a>¶
従来人說天難做纔怨春陰又怨晴昨夜雷驅三尺水¶
更愁橋㫁不通行¶
　　　贈談命者趙生自號千兩金¶
人間萬事一盃酒之子五行千兩金聴我自窮詩自老¶
半江眀月葦花深¶
　　　至日¶
至日觀書不幾行梅梢横影月昏黄漢家紅影無人見¶
未必曽添一線長¶
<pb:KR4d0353_WYG_004-24b>¶
　　　梅花十絶¶
儘道春風有等差従前謾語待詩家今年雪屋親曽見¶
的當南枝先着花¶
日日尋梅未肯春㡬畨和月倚吟身一枝斜入叢篁裏¶
人不見渠渠見人¶
自有詩来幾許詩玉堂吹徹又茅茨阿誰不愛梅花句¶
未省梅花愛阿誰¶
是處溪橋淺帶流山中别有一深幽規模略比林君復¶
<pb:KR4d0353_WYG_004-25a>¶
開上風烟頂𩕳頭¶
自插斜枝墊角巾詩狂又有老精神黄昏酒醒欲歸去¶
月出山来喚住人¶
老樹生苔凍欲枯山邨雪意晩糢糊一梢横打竹邉過¶
造化工成水墨圖¶
逋僊解道影南斜二百年来蔑以加别有脫胎詩一句¶
自従梅後更無花¶
三分香有七分清月冷霜寒太瘦生山澤之儒君識否¶
<pb:KR4d0353_WYG_004-25b>¶
樂天姓氏謫僊名¶
有梅無雪不精神有雪無詩俗了人薄暮詩成天又雪¶
與梅併作十分春¶
竹縁貨殖比封君松愛微官不避秦至竟羞與噲等伍¶
嵗寒誰障庾公塵¶
　　　即事¶
野外孤横雪外枝嵗寒了不受春知世間所謂竒男子¶
除却梅花更是誰¶
<pb:KR4d0353_WYG_004-26a>¶
荒烟疎樹野人家竹外尋詩一逕斜山鳥亦知人意思¶
忽翻殘雪啄梅花¶
　　　二月朔日食陰雨不見¶
飛飛細雨濕花朝不省陽烏影動搖晚色漏晴山又紫¶
始知陰沴已潛消¶
　　　苦雨¶
稼欲登場只等晴入倉方始是収成雨須小住為佳耳¶
已約鄰翁話太平¶
<pb:KR4d0353_WYG_004-26b>¶
　　　其二¶
翁自無田望有秋有秋翁自飽齁齁此愁不遣吾人管¶
欲遣何人管此愁¶
　　　除夜¶
日月無根走彈丸年來年去幾椒盤秋崖老却渾閒事¶
老却梅花不耐寒¶
　　　其二¶
莫嫌工部太侵尋老杜稱呼直到今我但六年應改口¶
<pb:KR4d0353_WYG_004-27a>¶
不知老杜更年深¶
　　　其三¶
春缸落面滑於油旋潑醅来不用篘窮鬼相隨政相熟¶
莫題荼壘惱渠休¶
　　　其四¶
山中寒盡不知年只道梅花欲雪天未到五更春已動¶
乾坤生意本無邉¶
　　　其五¶
<pb:KR4d0353_WYG_004-27b>¶
不是催租夜打門那知寳祐改新元人間測度春風意¶
李白桃紅又一畨¶
　　　其六¶
盡處生機袞袞新花情栁思已精神嵗堂堂去誰能守¶
睡到明朝又是春¶
　　　立春日雷¶
勝裏春従午夜回自挑生菜壓春醅阿香不解人間事¶
便駕雷車送雨来¶
<pb:KR4d0353_WYG_004-28a>¶
出地奔霆便發聲寒花衰草亦欣榮天公只要新羣聴¶
不等春來蟄已驚¶
　　　獨立¶
茅茨烟樹水溶溶籬落人家帶晚舂獨立西風無一事¶
自撑短艇看芙蓉¶
　　　悼栖雲主人¶
羽士巖前烟樹深亂雲堆屋自無心鶴驚蕙帳夜岑寂¶
霜月正寒愁不禁¶
<pb:KR4d0353_WYG_004-28b>¶
　　　山居七詠¶
　　　　經史閣¶
買書堆屋當藏珍硯水生春玉作麟此老大蒙稽古力¶
至今疎草墨花新¶
　　　　省齋¶
聖處終難舉似人二三子在最情親於中檢㸃平生看¶
香縷縈簾眇此身¶
　　　　中隠洞¶
<pb:KR4d0353_WYG_004-29a>¶
終南少室苦躋攀巳入先生一笑間不學劉安便仙去¶
屋邉儘自有佳山¶
　　　　丹桂軒¶
何年進入玉華宫香到君王紫禁楓月府歸來衫袖冷¶
蟾蜍滴露洗秋紅¶
　　　　乳泉¶
正爾清寒與世殊地靈不受栁詩愚晝長何似醒幽夢¶
碧玉壺深貯雪腴¶
<pb:KR4d0353_WYG_004-29b>¶
　　　　瑞萱堂¶
攜得春歸通徳門等閒萬木亦霑恩母桃未熟蓬萊淺¶
連夜吹開堂北萱¶
　　　　湛然亭¶
一念惟餘睡作魔鷗閒不與世同波邇來定力空諸妄¶
如以摩尼照濁河¶
　　　趙僉見過不值有詩次韻¶
草廬不慣髙軒過莫怪樵青久未譍一片斷雲尋宿處¶
<pb:KR4d0353_WYG_004-30a>¶
有詩誰與錄侯鯖¶
　　　其二¶
向來曽管重湖月五老當門但讀書見說邦人猶感慨¶
恨予不學藺相如¶
　　　湖山紀逰¶
兩山南北詩三百付與秋風趙倚樓忽憶老逋墳下路¶
梅花夜雪上孤舟¶
　　　其二¶
<pb:KR4d0353_WYG_004-30b>¶
鳳凰城裏花如海選集諸人守部門此老久漁雙脚浪¶
島烟湖霧又黄昏¶
　　　次韻趙端明萬花園¶
萬花錦繡同民樂不比青山獨樂園辦得春風共花醉¶
儘教蝶閙與蜂喧¶
　　　其二¶
和氣能消塞上寒却於邉事頗相干酒旗歌鼔秋千外¶
新緑柔紅又幾般¶
<pb:KR4d0353_WYG_004-31a>¶
　　　其三¶
風逗湘簾雪絮飛池痕雨過麴塵肥揚州十里春猶在¶
細栁營深解鐡衣¶
　　　其四¶
玉簫吹㫁知何許栁徑日長嬌燕舞鶴城半掩人未歸¶
數㸃春愁杏花雨¶
　　　贈相士¶
老來學劒已無成眼底邉塵猝未清此輩束之髙閣耳¶
<pb:KR4d0353_WYG_004-31b>¶
且容黄犢伴春耕¶
　　　雪中觀梅¶
落盡梅花合一杯雪深無復舊莓苔山谿莫遣人行破¶
安得酒従天上来¶
　　　月中觀梅¶
何物蒼頭不自量踏梅踏月上山堂月明幸是無痕跡¶
可惜瓊瑤一徑香¶
　　　病中¶
<pb:KR4d0353_WYG_004-32a>¶
折鐺破釡底堪脩縦使脩成已不侔誰與吾身自珍重¶
暮年藥籠漫勞収¶
　　　觀池中鸂鶒逐其自外來者¶
久住成家不見猜傍船水暖逐毰毸岸沙能占春多少¶
長恐諸侯客子來¶
　　　有歎¶
月如此好呉牛喘雪不勝寒蜀犬狺莫怪叔孫并禄父¶
不知周孔是何人¶
<pb:KR4d0353_WYG_004-32b>¶
　　　小醉¶
日淡風恬獨倚笻一池草色自溶溶我猶未醉春先醉¶
政不闗渠琥珀濃¶
　¶
　¶
　¶
　¶
　秋崖集巻四¶
