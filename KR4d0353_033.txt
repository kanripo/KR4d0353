# -*- mode: mandoku-view; -*-
#+TITLE: 秋崖集
#+DATE: 2015-08-25 00:05:40.335219
#+PROPERTY: ID KR4d0353
#+PROPERTY: BASEEDITION WYG    
#+PROPERTY: JUAN 卷三十三
<pb:KR4d0353_WYG_033-1a>¶
欽定四庫全書¶
　秋崖集巻三十三¶
　　　　　　　　　　　　　宋　方岳　撰¶
　　樂語¶
　　　夀宴錫慶¶
伏以斷鼇而立四極丕胎媧石之功儀鳳而成九韶先¶
介母池之慶堯樽流渥禹甸懽騰恭惟皇太后秉喆髙¶
明濬猷淵靖雖聖人退藏於宻右神噐之安榮惟天子¶
<pb:KR4d0353_WYG_033-1b>¶
必有所尊頼慈謨之英粹肆我皇家熈洽一如帝典華¶
徽奉寳冊而朝何幸五三之親見上玉巵為夀對揚七¶
十之古希皇帝天啓聖神日嚴愛敬勤過文王之問寝¶
曉入龍樓禮髙唐帝之起居雲隨鳳輦式衍鹿苹之惠¶
共陶魚藻之仁臣等世習治音生逄熈旦敢因鎬燕肅¶
奏康謡¶
翠華隨曉上慈明雲繞蓬莱暑頓輕三殿珠環分喜色¶
一庭璆玉奏懽聲桃呈瑞實知雲重荷舞香風染露清¶
<pb:KR4d0353_WYG_033-2a>¶
四海共陶文母夀只将慈儉作昇平¶
　　　王母望闕¶
伏以遡明光而亘長樂益增寳册之華隔弱水而跨蓬¶
萊敢獻瑶池之頌好是天家日月一如洞府煙霞恭惟¶
皇太后以徳為儀以仁為度心㳺清静月娥進新擣之¶
丸道契希夷天老奏長生之籙祥開七袠懽動三宫皇¶
帝丕守慈謨思皇帝澤謂有天下傳歸於子纂承璿厯¶
之長亦惟聖人能奉其親肅上玉巵之夀乃陳九奏燕¶
<pb:KR4d0353_WYG_033-2b>¶
及萬方臣妾雅慕淳風言㳺熈旦敢挹壺中之清露用¶
歌物外之春秋¶
雲引蓬萊島上山相呼瓊侣趂仙班也隨太乙青藜杖¶
來獻仙人白玉環采得芝香朝露重催将桃熟暑風閒¶
帝鄉更覺乾坤大半顫宫花未忍還¶
　　　天基錫宴¶
伏以聪明而作元后天開甲觀之祥富夀以祝聖人春¶
洽乙飛之旦罄四海呼三之頌上萬年第一之觴恭惟¶
<pb:KR4d0353_WYG_033-3a>¶
皇帝如日華暉如乾粹健用衆君子裂隂霾而劃開更¶
一化元洗陽光于晦蝕言觀左臯䕫右稷契直欲駕唐¶
虞軼商周徳新日新而又新有赫泰平之象道大天大¶
而亦大於昭震夙之符嘉與函生共陶熈旦臣親逄聖¶
世雅習治音擊壌有歌望雲以奏¶
春緑晴融太液池好風都在萬年枝宫墻璆玉韶音逺¶
合殿珠環曉漏遲天近六龍扶翠輦雲深五鳳挾瑶巵¶
鎬京長啓需雲宴先奏端平第一詩¶
<pb:KR4d0353_WYG_033-3b>¶
　　　對㕔¶
伏以五百歳而聖人出有開繞電之祥萬億年而景命¶
新肇啓需雲之宴斯皇帝渥嘉爾臣工恭惟制使聲震¶
闗河勲在社稷賦青丘吞雲夢豈但安邉而立功名登¶
㶚岸望長安誓不留敵以遺君父都運珠寒甓社玉潤¶
秦郵有胸中百萬兵籌諾聿髙于郎宿畫河朔十三策¶
輓飛遄倚于使天闔坐文武親傳黄石公之書妙賛碧¶
油幢之畧筆補造化固将朝元圃而夕崑崙風肅邉陲¶
<pb:KR4d0353_WYG_033-4a>¶
行且協象胥而通龍節式逢熈旦於樂治音肆虎拜以¶
惟均想龍顔之有喜敢因燕衎揚厲休明¶
玉階分賜紫霞杯萬歳聲環遶殿雷鶴府春酣花蕩漾¶
龍旂雲麗錦&KR0146;&KR0146;闗河百二車書舊簮履三千将相才¶
共挹堯樽歌湛露紅塵飛羽㨗書來¶
　　　王母望闕¶
伏以蓬萊三萬里來逰熈洽之朝荘椿八千秋初奏端¶
平之頌覺帝所乾坤之大如仙家日月之長恭惟皇帝¶
<pb:KR4d0353_WYG_033-4b>¶
道邁崆峒世綿郟鄏詔士夫更始化行崑閬之西與天¶
下為春仁及闗河之北属階蓂之紀五罄嵩岳以呼三¶
臣妾式際休明言觀燕喜前六羽後璈曲雅聞治世之¶
音左雙成右緑華更聼長生之句¶
五雲深處帝王家趂得仙班進紫霞治世年華新玉厯¶
揚州春信又瓊花天階初奏千秋鑑洞府曾留七寶車¶
騎鶴來歌酣醉玉帝鄉日日樂無涯¶
　　　又(邵武/)¶
<pb:KR4d0353_WYG_033-5a>¶
伏以歳重光而開景運海岱同春河一清而生聖人乾¶
坤齊夀華星流渚霽色浮空恭惟皇帝乃聖乃神惟精¶
惟一仁義既効隂陽和五榖登金革巳平邉鄙寕四方¶
服農桑萬里書軌一家洪惟龍御以來無此鳦飛之盛¶
慶彌普率頌洽盈成律八十一寸則一分又定閏餘之¶
厯筭二萬三千有三百遹臨亥首之期申命用休維皇¶
建極臣等生逢堯舜世習師㐮敢傾魏闕之心肅奏康¶
衢之頌¶
<pb:KR4d0353_WYG_033-5b>¶
曉蹕初催上夀班東風連夜到人間九重春醉金鑾殿¶
萬歳聲函碧玉環大地山河年榖熟太平日月羽書閒¶
明朝第一畨花信併與瓊幡下虎闗¶
　　　對㕔¶
伏以虹電協重光之歳於穆嵩呼雨露湛熈春之䑓思¶
皇鎬燕九天綸綍萬玉簮紳恭惟知郡魁下一星文中¶
宿老校讐天禄閣曾熏畫省之香供奉蛾眉班親見玉¶
巵之夀無邉風月寕乆樵嵐提舉老成典型文雅醖藉¶
<pb:KR4d0353_WYG_033-6a>¶
觀風梅外何煩嶺海舊逰釣雪竹邉自有園林勝事寄¶
聲緑野如彼蒼生凡此坐中人無非天下士爵一徳一¶
齒一有三逹尊侃如誾如與如則半刺史衣冠畢集盞¶
斚叙行玉兎金烏億萬年之日月雲龍風虎千一載之¶
君臣共樂清時靄然輿誦¶
帝有恩言下九天守臣押宴集羣賢春回宇宙長生月¶
地接江閩大有年振鷺倦班花掩靄驚鴻入座雪蹁躚¶
詔歸同侍金鑾殿親祝天皇萬八千¶
<pb:KR4d0353_WYG_033-6b>¶
　　　王母望闕¶
神山隔三千里有不老僊聖夀過一萬春進長生籙又¶
見蓬萊清淺來逰郟鄏岧嶤恭惟皇帝天命時幾道心¶
惟一御飛龍而逰四海適登太平錫神龜而叙九疇建¶
用皇極藐是仙家塵世外亦知中國聖人生駕言熈¶
春䑓奉流霞之一醉且聼支離子歌湛露之四章¶
蓬萊清淺不生塵中國今知有聖人羽檄三邉無事日¶
農桑萬里太平民乾坤别是人間世日月長存物外春¶
<pb:KR4d0353_WYG_033-7a>¶
却笑秋風漢皇帝玉盤承露漫精神¶
　　　趙制使讌吴宣参¶
伏以飛書諭蜀未誇錦衣之榮擊莭渡江匪戀綈袍之¶
舊抵掌而談當世事知心者有我軰人要共清並塞之¶
塵煙初不為今宵之風月恭惟某官秀出于魚鳬&KR0345;叢¶
之國儼立于夔龍鵷鷺之班口伐可汗漢庭無出右者¶
泥封函谷齊國其庻幾乎上嘉殿西角頭世有老東坡¶
手咨爾王佐宣我皇威安邉竟成功名不再舉矣識時¶
<pb:KR4d0353_WYG_033-7b>¶
務在俊傑思一詣之春生淮海之樓光動斗牛之宿我¶
某官情深鳴玉誼重㫁金江國幾離亭邀淵明於半道¶
宇宙一杯酒餞相如于故鄉少停皓齒之歌各吐壮懐¶
之略挽河而洗兵甲想忠義之相期却馬以糞田疇當¶
太平之自致敢陳俚頌共徯隽功¶
二老風襟了不羣笑談自可却塵氛詞臣舊奏平淮雅¶
里老今傳諭蜀文吴國隠然如一敵趙邉足以張三軍¶
莫辭整頓乾坤酒㨗羽飛來共策勲¶
<pb:KR4d0353_WYG_033-8a>¶
　　　讌李知縣¶
近市有小人之宅得壘來歸居邦事大夫之賢舉杯相¶
屬溪山幸甚田里晏然某官親得橘山之傳自有月林¶
之稾東西兩天目筆底風煙南北二髙峯胸中丘壑乃¶
肯駕上方之舄使相忘單父之琴以無事治之晝簾春¶
寂聞有詔召矣曉禁花深知郡適返滕㕓敢羞魯酒世¶
治而倡優拙安用生張八為燕酣而起坐譁則有歐陽¶
九在但陳謡頌仰侑笑談¶
<pb:KR4d0353_WYG_033-8b>¶
工部歸尋舊草堂老農相與耕農桑誰為栗里溪山主¶
盡是橘山書傳香次第璽泥催卓茂殷勤薤水訪任棠¶
村歌底用生張八把酒論詩語自長¶
　　　南康讌考試官¶
思皇多士偉制詔之賔賢作者七人實文章之司命甫¶
爾徹棘幸哉識荆敢敬奉于壺觴竊願聞其衡鍳恭惟¶
主文胸羅斗宿手抉天章五經紛綸取青紫而芥拾地¶
八韻晷刻補造化而聲摩空乃持玉界尺以裁量無復¶
<pb:KR4d0353_WYG_033-9a>¶
古戰塲之遺失監試與聞選事獲並英逰煩弹壓于秋¶
風諒属厭于春藻而我知郡身儘之駕言留爾驅何幸¶
斯文日五色而不迷過眼勸容此老酒一樽而細與論¶
心尚有黄華可無清句¶
廬山誰與主文盟分得光芒北斗星筆可補天親奏賦¶
芥如拾地乆明經諸賢等是良眉白五色難迷老眼青¶
來歳不妨連舉送編排詳定又彤庭¶
　　　南康鹿鳴讌¶
<pb:KR4d0353_WYG_033-9b>¶
廬山髙哉幾千仞士學如林禮部試者七十人公堂勸¶
駕君子豹變工歌鹿鳴觧元髙詞嫓皇墳勁氣沮金石¶
自卧床上使客卧床下想一時揮翰之豪僕戰河北将¶
軍&KR0062;河南極數路得人之盛凱書飛驛賔貢充庭凡月¶
府之曾來併春闈而送上莫不登髙能賦稽古明經胸¶
著千年取青紫而芥拾地茟裁五色補造化而聲摩空¶
不孤學海之鯨呿快覩雲津之龍躍宗卿侍御皆前進¶
士古卿大夫親䇿集英自是文章宿老賔興通徳欲分¶
<pb:KR4d0353_WYG_033-10a>¶
姓字光芒凡此坐中人盡為天上客知郡親逄盛事恍¶
記舊逰笑老子到頭曾動摇於星斗為諸公燒尾催變¶
化于風雷何以鼓行聼予好語¶
廬山千仭倚天青人傑如林挾地靈一片宫商詞客賦¶
百年禮樂聖人經秋横鵬鶚登天府玉作蟾蜍對帝庭¶
盛事公堂賔與主琳琅滿眼盡魁星¶
　　　南康讌趙安撫¶
海上三山喜碧幢之移鎮雲邉五老候紫氣之度闗小¶
<pb:KR4d0353_WYG_033-10b>¶
駐牙檣試揮玉麈恭惟河漢滌濯雪霜㓗清來自爛柯¶
識盡人間之局靣賜之節斧恬無江上之秋聲要難着¶
琵琶之洲巳吹上蓬萊之殿式是南國徒得我公邃列¶
西清簡在上帝虎渡月明笳鼓咽龍驤風𦂳柂樓飛幸¶
此廬山髙留得静庵住我知郡㣲乎㣲之舊部樂莫樂¶
於新知南山雲起北山雲夲無限隔長亭栁復短亭栁¶
不盡别離醉此一觴可無半語¶
山南山北乆相聞不隔中間一片雲五老人迎秋婉娩¶
<pb:KR4d0353_WYG_033-11a>¶
三神山近海氤氲乾坤軒豁臯䕫事日月光華堯舜君¶
莫遣潯陽愁送客荻花楓葉自欣欣¶
　　　邵武讌交代權郡¶
半刺史行刺史豈惟風月之分今将軍故将軍共喜星¶
辰之聚碧玉環收霖雨黄金印領山州歡奉壺觴相傳¶
衣鉢共惟交代書潜犠極劒躍龍津江夏之才無雙幼¶
余有此竒志潁川之政第一今何為乎假侯𤓰時近在¶
一日間芝宇飛從九天下小徐王覲有為民留謂且握¶
<pb:KR4d0353_WYG_033-11b>¶
手出肺肝尚邀隂賜其将與帝作喉舌於赫陽光我知¶
郡式開我龜乃發爾爵念生平之少可無今此之佳逢¶
舉扇障西風公毋多問持杯勸北斗夜未渠央畧駐皓¶
歌試聼輿誦¶
誰作山城三日霖老天自識兩賢心樵溪留得琴龜住¶
廬阜飛來笙鶴音綸紱泥香千里共袴&KR0237;春煖一盃深¶
薫風輦路重携手夜對金鸞月滿襟¶
　　　邵武讌翟通判¶
<pb:KR4d0353_WYG_033-12a>¶
伏以天子使來監汝共管溪山史君於此不凡且談風¶
月醉我一壺玉熈然千里春恭惟府判大音函胡老氣¶
硉兀罨畫溪無邉煙雨儘有佳逰退思巖不盡經綸聊¶
復小試未必一官落拓只今半刺翺翔長史雖老宰相¶
材何當驥展丈夫安能州别駕遄巳雄飛而我知郡及¶
爾同僚幸茲合席西風䆉稏不妨無蟹有監州北斗䦨¶
干何惜吹龍将進酒待歌輿誦誇與樵人¶
肯駕緹屏入古樵熈春山更緑岧嶤人如第二泉清冷¶
<pb:KR4d0353_WYG_033-12b>¶
路亦無多秋泬寥碧色玻瓈供笑語黄雲䆉稏入歌謡¶
山城斗大能留否見説弓旌有特招¶
　　　邵武讌新進士¶
伏以碧玉環中詩書多士黄金榜下禮樂兩生鄉閭榮¶
錦繡之還郡國圗衣冠之盛共惟兩新恩禮園書種道¶
圃文芳摛藻掞天庭初唘九闗之鑰掛㠶拾海月共航¶
八月之槎新題鴈以來歸覺詔鴉之猶濕春山一脉斷¶
者續之泰階六符今其再矣自此書林上星斗直從科¶
<pb:KR4d0353_WYG_033-13a>¶
目上公台而我知郡幸挹天香偶為地主招邀先軰未¶
忘三五少年時風厲後來㸔取一科新進士栁色共宫¶
袍緑重蓮燈與舞䄂紅酣雪兒詞妙絳都春雲母屏留¶
仙客醉敢陳蕪句聊侑綺談¶
禮樂當年兩魯生一經科目共春城數回地脉中興相¶
文動天家正奏名詔墨泥香題處濕恩袍草色坐中明¶
莫嫌老守衰遲甚曾向慈恩頂上行¶
　¶
<pb:KR4d0353_WYG_033-13b>¶
　¶
　¶
　¶
　¶
　¶
　¶
　¶
　秋崖集巻三十三¶
