# -*- mode: mandoku-view; -*-
#+TITLE: 秋崖集
#+DATE: 2015-08-25 00:05:39.706392
#+PROPERTY: ID KR4d0353
#+PROPERTY: BASEEDITION WYG    
#+PROPERTY: JUAN 卷三
<pb:KR4d0353_WYG_003-1a>¶
欽定四庫全書¶
　秋崖集卷三¶
　　　　　　　　　　　　　宋　方岳　撰¶
　　詩　七言絶句¶
　　　荼䕷¶
山徑陰陰雨未乾春風已暖却成寒不縁天氣渾無準¶
要䕶荼䕷繼牡丹¶
　　　其二¶
<pb:KR4d0353_WYG_003-1b>¶
手插春風十萬條野香落絮玉搖搖黄鸝莫誤看花眼¶
等得南薰雪未消¶
　　　牡丹多不開花¶
少作花頭多作叢十分能有㡬分紅春工自不容人力¶
抱甕窮年笑此翁¶
　　　其二¶
韶風萬物照吾廬昨嵗駢頭今併疎自是愛花心不足¶
何知物物有乗除¶
<pb:KR4d0353_WYG_003-2a>¶
　　　觀荷¶
南薰獨擅水雲鄉不許人間别有香是草是花開一遍¶
春風却似欠商量¶
　　　其二¶
春紅樹樹或叢叢一一托根塵土中不道獨清冰氏子¶
炎天玉立水晶宫¶
　　　其三¶
紅紅白白兩娉婷一種風流各典刑紅亦非紅白非白¶
<pb:KR4d0353_WYG_003-2b>¶
阿嬌微醉阿環醒¶
　　　其四¶
蓮有濂溪梅有逋兩家言句滿江湖自憐尚與梅花隔¶
曽識先生太極圖¶
　　　其五¶
花葉根莖逈不同略無些子犯春風羽衣縦落尋芳後¶
解作清涼烈日中¶
　　　山橋月夜¶
<pb:KR4d0353_WYG_003-3a>¶
寒聲策䇿琅玕碧香氣浮浮菡蓞紅六月人間苦炎熱¶
獨搔殘雪月明中¶
　　　秋熱¶
藴隆日日等西風等得西風更藴隆四十日秋無㸃雨¶
誰將消息到梧桐¶
　　　其二¶
山氣爞爞旱火光牆頭枯草半青黄飢腸慣作晴雷吼¶
且乞梧桐一夜涼¶
<pb:KR4d0353_WYG_003-3b>¶
　　　晩秋猶熱¶
九月年時已肅霜今年九月尚追涼幸吾絺綌猶無恙¶
杜老何煩苦自傷¶
　　　其二¶
適自相遭各有時莫悲團扇與秋辭班姬不死天無準¶
定悔當時作許悲¶
　　　即事十首¶
窺園何物愠無端疥手偷將玉雪團不道主林神忌諱¶
<pb:KR4d0353_WYG_003-4a>¶
鳥烏聲樂併催殘¶
野塘尺水亦生烟寧有餘波可及田商略且為魚作計¶
須臾毋死待豐年¶
畦丁嚲懶欲誰欺趁我山行始一犂只有山花山鳥笑¶
主人元自不曽知¶
藤蔓穿籬礙草扉與僮扶起繞松圍髯龍鱗甲動雲雨¶
縛着空山莫遣飛¶
龍骨翻翻水倒流藕花借與稻花秋魚兼熊掌不可得¶
<pb:KR4d0353_WYG_003-4b>¶
寧負風光救口休¶
記得秋風此削𤓰偶遺子亦自成花生生造化無終極¶
但有根芽未可涯¶
巖暝林霏日夕佳百年寧復此秋崖不須更問青烏子¶
一鍤相隨死便埋¶
赤日黄埃槁欲焚賽神迎佛正紛紛天公老手何闗汝¶
一雨晴無一㸃雲¶
得搖牙處儘搖牙底用鳴聲遶鬢譁政自為渠眠不熟¶
<pb:KR4d0353_WYG_003-5a>¶
西風吹葉打忩紗¶
殘鬢蕭蕭不滿梳秋風椎髻立庭除日明照見崚嶒影¶
自是山僧不是予¶
　　　釣臺¶
羊裘偃蹇釣烟沙不肯雲臺定等差漢室了無塵土在¶
滿江風月自蘆花¶
　　　題雄觀¶
送出青山㸃㸃愁數聲柔艣隔滄洲白鷗不受人間暑¶
<pb:KR4d0353_WYG_003-5b>¶
明月一江天地秋¶
　　　次韻酬因勝老¶
誤脫農蓑拾漢科空山奈此月明何秋風又跨揚州鶴¶
行路正難愁思多¶
雁落平沙字字愁打包不肯與山留一篷煙雨載秋去¶
詩在江南蘆荻洲¶
淺山如霽水連天江北江南路㡬千入夢老親雙白髮¶
歸歟早及菊花前¶
<pb:KR4d0353_WYG_003-6a>¶
　　　客饟銀茄不敢送場屋士¶
秋風誰怒水中蠏昨夢不疑杯裏蛇迸齒清寒銀粟粟¶
不隨鹽酪供毗耶¶
　　　次韻鄭省倉¶
買魚聊復醉&KR0008;船萬事從來付老天欲辦把茅無計可¶
不量吾力更籌邉¶
歸去來兮月一船世途難似上青天烟蓑自與輕鷗狎¶
却在風濤阿那邉¶
<pb:KR4d0353_WYG_003-6b>¶
　　　丁祭¶
紫薇花下玉丁東夜午牽牛亦未中孔壁尚餘金石奏¶
捲班翻過玉成宫¶
　　　中秋¶
黄塵茫茫行野馬白髮混混爭蝸牛老心如水夜聲寂¶
明月不減山間秋¶
　　　次韻齋宿¶
可是詩邉欠老干蘚床相對話燈殘秋城一夜江湖晩¶
<pb:KR4d0353_WYG_003-7a>¶
風雨重陽菊自寒¶
黄花白髮兩闗情併入齋房長短更久客自知秋意思¶
底須蛩雨做寒聲¶
　　　題甘露寺中峰¶
六朝晴樹一江秋盡入風烟頂𩕳頭老手更擎江色出¶
小亭景却勝於樓¶
金焦兩㸃自東西着我於中亦一竒菰葉蘋花秋共晚¶
山寒未必白鷗知¶
<pb:KR4d0353_WYG_003-7b>¶
　　　送琴遂還楚東¶
一生坐與蛇添足萬事不如龜縮頭亦笑軍持太多事¶
孤桐自了月明秋¶
脚根踏地袈裟破鼻孔撩天拄杖横歸掃秋雲趺足坐¶
荻花半落晚風晴¶
　　　夢中¶
凡我同盟鷗鷺羣既盟之後亦幽欣山中芝术香堪煮¶
鶴未歸来空暮雲¶
<pb:KR4d0353_WYG_003-8a>¶
　　　同前¶
樹擎晩色柔枝碧兎睡晴香老月寒自滴玉蜍秋滿袖¶
輕雲片片泊闌干¶
　　　東津¶
秋老江南隔岸山㫁雲衰草雨斑斑烟帆未可横江去¶
鳴艣恐妨鷗鷺閒¶
　　　雨宿¶
雨宿疎篷不耐閒蘋花菰葉老江干鷺飛欲下忽驚起¶
<pb:KR4d0353_WYG_003-8b>¶
秋水新添一寸寒¶
　　　次韻梁倅秋日白牡丹¶
自掩忩紗䕶夕陽碧壺深貯溜晴光可曽見此春風靣¶
淨洗鉛華試曉霜¶
　　　赬桐花¶
厥草惟夭簇絳繒猩紅初滴尚炎蒸西風坐閱芙蓉老¶
合是花中耐久朋¶
　　　其二¶
<pb:KR4d0353_WYG_003-9a>¶
似子圓紅不似花緑叢擎出野人家亦知吟骨今當換¶
火候初成獨體砂¶
　　　題偶愛¶
每評吾郡佳山水當以水西為最竒徑向水西非具眼¶
不眠偶愛不渠知¶
長汀宜日山宜雨盡在鷗看鷺聴中想見夜寒留客醉¶
倚闌拍手喚漁篷¶
隨行茶竈曽同宿看盡朝嵐與夕霏一片詩愁秋渺渺¶
<pb:KR4d0353_WYG_003-9b>¶
樹林深處見僧歸¶
溪雲莫怪塵埃面更與青山把一杯未省此詩容寫否¶
聞渠曽識謫僊來¶
　　　湖上醉題¶
山知吾亦以詩豪疇昔於山只淡交清得不多贏得瘦¶
一生悔讀楚離騷¶
　　　夢過湖¶
萬柄風荷秋渺然百錢又買過湖船菰蒲鷗鷺渾相識¶
<pb:KR4d0353_WYG_003-10a>¶
驚怪人間已十年¶
　　　行田¶
屋頭烏桕午陰宻牛與牧童相對眠不是官中催稅急¶
十年前巳學耕田¶
老農具榻茅茨底準擬先生欲岸巾笑道巳呼兒貰酒¶
月明且不厭家貧¶
　　　月蝕¶
老兎酣眠一夜霜妖蟇健啖未渠央人間今欠玉川子¶
<pb:KR4d0353_WYG_003-10b>¶
生語聱牙滿世香¶
　　　次韻陳帳管秋思¶
秋風吹裂舊荷衣自讀離騷倚落暉巳覺蘆花洲渚冷¶
水天歸雁着行飛¶
人家一様捲湘簾惹起新愁到酒邉久客不知詩瘦損¶
小樓孤倚月娟娟¶
　　　訪恭率翁不值¶
且容晴夢泊鷗沙傳語茶頭莫㸃茶山客不歸秋自老¶
<pb:KR4d0353_WYG_003-11a>¶
滿城風雨又黄花¶
　　　還留石亭¶
枯荷折葦卧鳬鷗小雨輕烟畫出秋自唤短篷將老硯¶
石亭尋客了詩愁¶
　　　次韻客饟鱸蟹¶
江鱸淮蠏不論錢肯到湖邉明月船玉鱠雪螯新煑酒¶
桂花香後菊花前¶
　　　戯簡王尉¶
<pb:KR4d0353_WYG_003-11b>¶
半床明月老秋風未必詩人一例窮比似樂天猶欠在¶
是非已落酒杯中¶
楚雲遲上木蘭船惹得秋辭亦浪傳不直翠眉親唱與¶
故應無分學彭宣¶
　　　少微樓¶
不奈梅花爾許愁天寒孤倚夕陽樓近城鷗鷺逢人慣¶
肯與漁蓑共釣舟¶
　　　洞元小集¶
<pb:KR4d0353_WYG_003-12a>¶
鶴骨清寒不受吹白雲侵硯懶題詩雨深更覔山寒甚¶
過了重陽菊未知¶
　　　答恵楮衾¶
呉宫金蹙鳳花綾春暖熏籠換水沈那似冰橋楮夫子¶
滿牀明月解微吟¶
　　　次韻别友¶
硯香不肯與山留雨浥寒花㫁送秋後夜酒醒詩更好¶
淡烟荒草並漁舟¶
<pb:KR4d0353_WYG_003-12b>¶
　　　重陽¶
帽不禁吹怯酒觴只攜老硯了重陽黄花未抵淵明瘦¶
却做離騷以上香¶
　　　九日道中凄然憶潘邠老之句¶
滿城風雨近重陽城脚誰家菊自黄又是江南離别處¶
寒烟吹雁不成行¶
　　　用吕宗卿山亭韻¶
約住山雲倚斷欄雲如秋薄與山環為山醉矣無山句¶
<pb:KR4d0353_WYG_003-13a>¶
山不負予予負山¶
　　　田頭¶
田頭科斗古文字石上臼窪山鼎彛勘破世間煩惱障¶
醉而已矣不吟詩¶
秧田多種八月白草樹初開九里香但得有牛横短笛¶
一蓑春雨自農桑¶
　　　嚴陵待鎖¶
一舸秋風夢亦寒津人只作賈胡看㫁橋袖手暮烟合¶
<pb:KR4d0353_WYG_003-13b>¶
等得蘆花雪滿灘¶
闗却疎篷只恁休莫留霜月伴孤舟津亭萬一商分數¶
鎖到明朝何處求¶
　　　過陳湯卿溪堂¶
手葺溪堂旋補茅好山帶郭轉林梢與君共有吟詩癖¶
月下柴門不厭敲¶
　　　宿珠溪¶
一錢不直管城子萬事稱好孔方兄山房自做松風夢¶
<pb:KR4d0353_WYG_003-14a>¶
星斗闌干霜月明¶
　　　種芥¶
不論青紫已離離烟濕春畦手自治一笑摩挲空洞腹¶
是間儘納㡬須彌¶
　　　種韭¶
下秧巳覺齒生津坐想堆盤雨夜春政恐厨人無變饌¶
庾郎貧不似吾貧¶
　　　種菘¶
<pb:KR4d0353_WYG_003-14b>¶
老圃相傳秋後菘磚爐石銚一年冬寧知遲種遲於我¶
又見南薰上畨風¶
　　　採笻¶
此君有節瘦如許老子無心酷似之莫向人間危處去¶
溪雲逕雪儘扶持¶
　　　觀刈¶
石田犖确底須嫌苦說頻年不下鎌烟雨一犂經老手¶
翻匙香雪十分甜¶
<pb:KR4d0353_WYG_003-15a>¶
　　　鵝鮓¶
翠箬紅泥麴米春篆灘風月入厨珍誰令渠識黄庭字¶
且醉胸中無字人¶
　　　擘蠏¶
秋來何但食無魚老去寧須腹有書空洞略容君㡬輩¶
草泥郭索一從渠¶
　　　次韻姚監丞斫鱠¶
冰盤飛縷落芳馨雪色微紅糝玉霙喚起笭箵十年夢¶
<pb:KR4d0353_WYG_003-15b>¶
詩腸平截鷺波清¶
旋搗金虀刴玉葱半盂膏酒洗冬烘呉中風物今猶爾¶
說與厨人寧舎熊¶
　　　少微山觀橘¶
手劚蒼烟竹逕深霜寒錯落萬黄金何年共話商山舊¶
分種歸來欲滿林¶
　　　聞角¶
殘角吹霜月欲斜天寒無奈客思家不知野竹滄江上¶
<pb:KR4d0353_WYG_003-16a>¶
開到梅梢第幾花¶
　　　聞雪¶
黄塵沒馬長安道殘酒初醒雪打忩客子慣眠蘆葦岸¶
夢成孤槳泊寒江¶
　　　風月堂夜飲¶
霜洗横枝月上初春彛更可共談無玉杯一一寒於雪¶
貯以詩腸渺似湖¶
　　　嘲鷺¶
<pb:KR4d0353_WYG_003-16b>¶
曽有詩矜白鷺閒一生詩眼乞山漫朝來更覺忙於我¶
雪沍蒼溪不道寒¶
　　　劉遜子架閣餉江茶¶
琵琶亭下春寒夜濕盡青衫竟為誰江草江花恨何極¶
雪甌如此却無詩¶
醉眠彭澤㡬何日只與吟詩辦秫田靈草獨醒山雨外¶
可曽持到漉巾前¶
　　　光孝寺作茶供¶
<pb:KR4d0353_WYG_003-17a>¶
一藤碎踏兩山雲看盡朝嵐與夕曛留得如来捨身相¶
共敲蒼雪了爐熏¶
　　　次韻君用寄茶¶
茅舎生苔費夢思竹爐烹雪復何時北山怕有移文在¶
謹勿便令猿鶴知¶
　　　除夜¶
雲片初飛嵗已除竹籬梅自可吾廬歸來只有窮相守¶
未議移文送却渠¶
<pb:KR4d0353_WYG_003-17b>¶
　　　其二¶
莫笑青衫霜葉枯六年不改舊稱呼人間書疏非吾事¶
菜縷春盤何處無¶
　　　其三¶
更與梅花把一盃醉題帖子等春來須臾便是隔年事¶
留得寒香一併開¶
　　　其四¶
春入荷葭塢亦竒塢名不枉與天知緑章併按閒池沼¶
<pb:KR4d0353_WYG_003-18a>¶
豈但烏臺要勘詩¶
　　　其五¶
幸有牛衣暖似春可曽半字日邉人不知相國何為者¶
撩得諸公屋大嗔¶
　　　其六¶
眼底童烏巳七齡吾伊略亦記羣經丁寧莫就中書試¶
只可松邉竹下聴¶
　　　山庵¶
<pb:KR4d0353_WYG_003-18b>¶
枯松煮瀑香可啜野竹生萌甜可掘山中道士歸不歸¶
一夜猿鶴老明月¶
　　　題趙漕小蓬萊¶
乾坤不盡一蘧廬方寸中間㡬太虛辦着海濤三萬里¶
乃翁底用費分疎¶
　　　其二¶
老夫曽到道家山太乙青藜夜叩闗著作承明今付子¶
仙壺元不隔人間¶
<pb:KR4d0353_WYG_003-19a>¶
　　　寄遊山友人¶
不是山陰訪戴船真成迷局爛柯仙徑行處用規摹取¶
歸與都人作畫傳¶
　　　紫極宫用吕宗卿韻¶
雲濕棋枰不堪着滿壑松寒鳥聲樂向來石鼎老彌明¶
松下無人啓𤣥鑰¶
　　　書客星閣¶
平生看破劉文叔不肯依乗赤伏符底處只縁曽識面¶
<pb:KR4d0353_WYG_003-19b>¶
故應人喚作狂奴¶
小留不過貂蟬耳亦恐遭人白眼看已自費辭侯覇輩¶
歸來潄石暮江寒¶
　　　紫虛觀¶
小炷爐熏待瀹茶瓦盆添水養蒲芽江南地暖得春早¶
開盡雪籬無數花¶
　　　寄題章氏起青樓¶
結樓多與青山對却是青山不對渠見說蜃巖排闥入¶
<pb:KR4d0353_WYG_003-20a>¶
一忩晴色共殘書¶
寒青拔起二千石山是一分雲一分切莫向渠談世事¶
怕渠說與沈休文¶
　　　題郭氏繼一堂¶
　　繼一翁挂衣冠神武門而去其時理宗賜處士號¶
　　以嘉寵之睿藻奎文照映千古名卿大夫自退傅¶
　　越公而下咸為歌詩所以賛頌之者甚備岳無所¶
　　復容其喙乃為反離騷以規之曰¶
<pb:KR4d0353_WYG_003-20b>¶
徑與三茅借一峰自攜周易聴松風隠居本為逃名計¶
結入頭銜却不中¶
漁蓑釣艇越中居底處烟波不屬渠一曲鑑湖須勅賜¶
却令鷗鳥費分疎¶
　　　寄題趙徳成東巖¶
好山倒合詩人𬋩新出東巖付此公略向畫圖曽半面¶
石床定許聴松風¶
人間無處着我輩只可飛泉蘚石邉習氣猶餘子虛賦¶
<pb:KR4d0353_WYG_003-21a>¶
苦令猿鶴怨風烟¶
空山誰可閒來徃自種梅花伴月明小築便為身後計¶
此竒千古未忘情¶
　　　陳湯卿致紹梅¶
林下風流自一家縦施朱亦不奢華冷香猶帶灞橋雪¶
不比春風桃杏花¶
　¶
　¶
<pb:KR4d0353_WYG_003-21b>¶
　¶
　¶
　¶
　¶
　¶
　¶
　¶
　秋崖集巻三¶
