# -*- mode: mandoku-view; -*-
#+TITLE: 秋崖集
#+DATE: 2015-08-25 00:05:40.070259
#+PROPERTY: ID KR4d0353
#+PROPERTY: BASEEDITION WYG    
#+PROPERTY: JUAN 卷二十
<pb:KR4d0353_WYG_020-1a>¶
欽定四庫全書¶
　秋崖集巻二十¶
　　　　　　　　　　　　　宋　方岳　撰¶
　　啟¶
　　　通李帥制冬書¶
雷在地中復日増繡壁之紅子為天之正春麗油幢之¶
碧若時龍綍式對麟符某官聲明黄鍾之和文物清臺¶
之瑞長嘯而却邊騎喜鯨海之波澄髙卧而䕶國門覺¶
<pb:KR4d0353_WYG_020-1b>¶
蜺旌之雲暖方勒勲於汗竹肆委貺於浮葭琱戈淑旂¶
其視爾師鼯鼠已消於隂慝𤣥衮赤舄入趨王覲鳯凰¶
遄覧於陽暉某辱出師墻遥瞻帥鉞紀漢宫之迎至屢¶
驚節物之崢嶸吹鄒律以破寒難既襟期之磊磈其為¶
系頌第劇藴悰¶
　　　通吳總卿¶
子為天之正日極南躔之景雷在地中復春連北斗之¶
魁喜緹室之律囬覺總臺之雲麗某官天人三䇿禮樂¶
<pb:KR4d0353_WYG_020-2a>¶
百年方排閶闔呈琅玕之竒鵷鷺集九霄之曉乃羞崐¶
崙薄蓬莱而去&KR0411;貅飽萬竈之煙要不為紙上已陳之¶
言姑將試胸中有用之學鼯鼠盡消於隂慝聿逢剛長¶
之休鳯凰遄覧於陽暉式對亨嘉之㑹某遥瞻卿月丕¶
戴使天吹鄒律以破寒覬放梅梢之暖朝漢宫而迎至¶
倚飛芝宇之香其若頌言莫殫襟抱¶
　　　通劉徽州¶
雷在地中復葭飛緹室之書子為天之正梅浥練溪之¶
<pb:KR4d0353_WYG_020-2b>¶
暖懽騰燕寢頌浹鯨尊某官聲明黄鍾之和文物清䑓¶
之瑞朝崑崙夕𤣥圃豈但曰一二千石之良左浮丘右¶
洪崖乃肯賦三十六峯之秀於穆袴襦之最有来綸綍¶
之褒坐而堯言進而舜趨已覺觚稜之天近前有召父¶
後有杜母何如㦸衛之日長某式對亨期丕承剛德紀¶
漢宫之迎至屡驚節物之峥嶸吹鄒律以破寒更探陽¶
和之消息其為瞻咏苐劇藴悰¶
　　　通趙通判¶
<pb:KR4d0353_WYG_020-3a>¶
騐長安之日五紋添弱線之紅瞻别駕之星一札奉香¶
泥之紫嘉亨之㑹剛長惟休某官翹秀銀潢搴華瑶海¶
跨蓬莱而餐沆瀣要是斗南之人排閶闔而呈琅玕自¶
奏河東之賦練帶何煩於驥足綸褒已下於螭頭七日¶
而一陽生是為天地之泰九遷而三節召式符朝野之¶
需某遄覧陽暉丕承隂賜春回鄒律易消窮谷之寒雲¶
麗魯䑓更放孤根之煖其為系頌未易名言¶
　　　通知縣¶
<pb:KR4d0353_WYG_020-3b>¶
律應黄鐘之宫雲酣葭暖春到青山之縣雪沁梅清有¶
嘉雙鳬舄之飛遄襲五鳯樓之喜某官民自得於彈琴¶
之外治不出乎讀書之間羞崑崙薄蓬莱乃肯同於餘¶
子呈琅玕叫閶闔當不减於諸公倚催鳴玉之班丕對¶
綰銅之最吾道亨矣想賡酬鸚鵡之杯帝曰俞哉其獻¶
納鵷鴻之陛某分輝鄰壁馳頌慶庭吹鄒律以破寒莫¶
既襟期之磊砢紀漢宫之迎至苐驚節物之峥嶸¶
　　　回黄黄州¶
<pb:KR4d0353_WYG_020-4a>¶
强圉協洽之年剥餘必復上元甲子之厯隂極而陽敬¶
諏葭室之春&KR1081;勞竹樓之月恭惟温其愛日瑞則慶雲¶
黄州氷雪之胸六宜在否赤壁風月之笛萬頃茫然式¶
對迎長思皇受祉某掉頭欲去拜手未能孤鶴横江乃¶
飛落東坡之字一牛耕雨恐歸尋西崦之盟¶
　　　回丘運使¶
繡壁春融有永漢宫之日緹函曉襲聿飛郇翰之雲佩¶
雅意之相宣愧頌言之已後此蓋某官文成唾玉誼重¶
<pb:KR4d0353_WYG_020-4b>¶
斷金惠我雙鯉魚共喜甘芬之錯落出呼五花馬第驚¶
節物之峥嶸¶
　　　與丘運使¶
玉筦春回已動揚州之梅興霜臺雲煖遄飛詞掖之芝¶
香若時繁釐集我儒彦某官蒼璧之粹秀黄鐘之函和¶
消羣慝於六隂慨有澄清之略復亨期於七日徯陳平¶
治之謨式對迎長於皇入覲某聞歡聲之旁午嘉幸㑹¶
於同寅贈我明月珠敬佩書紳之感報之青玉案敢忘¶
<pb:KR4d0353_WYG_020-5a>¶
獻襪之銘¶
　　　與宰執¶
曉奏觀臺蒼籙紀五雲之瑞暖回宫壁洪鈞轉一氣之¶
春維時元臣克受蕃祉某官履日月之㑹見天地之心¶
坐廟堂而進退百官盡消羣慝斡造化而開張萬物潜¶
復初陽茂迎愛景之長有衍丕圗之慶某屬分梱寄遥¶
企階符天子之宰通神明諒臻純嘏太平之期當今日¶
式對亨嘉¶
<pb:KR4d0353_WYG_020-5b>¶
　　　與侍從¶
霽景浮空雲紀魯臺之瑞初陽襲筦春回鄒谷之寒有¶
偉禁班丕承帝賚某官蒼玉粹秀黄鐘函和擇一中庸¶
消羣慝於六隂之極與衆君子致亨期於七日之間嘉¶
此迎長既多受祉某謬將使指莫賀賓榮煖入孤根已¶
動揚州之梅興曉傳殊渥喜聞詞掖之芝香¶
　　　回潘宰¶
魯臺書至聿来七日之亨潘縣回春已上三年之最惟¶
<pb:KR4d0353_WYG_020-6a>¶
時綸檢式對緹葭某官有氷其相如日可愛暖入丈三¶
之景頌如之何徑排尺五之天㑹且歸矣某放還山墅¶
乆典朝衣裹章服揖上官要非閒居者之事登靈䑓認¶
雲物已候見上方之歸敢修記室之辭往代掃門之禮¶
　　　回諸邸¶
倬彼魯雲必書為瑞温其趙日可愛如春維周宗盟自¶
天茀禄某官土圭之正玉琯之和于嗟麟兮式時公姓¶
衆維魚矣裒對天休福履綏之君子樂只某明農未遂¶
<pb:KR4d0353_WYG_020-6b>¶
介壽無由節物峥嶸第驚老朽文章爾雅徒負褒榮不¶
敏之辭何足以謝¶
　　　回樞府¶
日行北陸六琯初飛雲麗西樞五兵不試於皇亞歲克¶
相明時某官舒為慶雲温如愛景顔氏之復萌動一陽¶
孔聖之時㑹逢千載與國無極對天之休某免牘未俞¶
慶函敢後耄及之矣惟有賦歸歌以訊之亟其爰立善¶
頌無斁德音不瑕¶
<pb:KR4d0353_WYG_020-7a>¶
　　　回從籓¶
天回候館葭室浮春地重价籓荷嚢錫羡若時亞歲裒¶
對殊休某官一陽剛方六氣純厚俗熈愛日暖入袴襦¶
操凛層氷蔚為冠冕迎長有慶登最維良某退然衰蹤¶
辱此華翰頌言無斁聊附回翔歸興甚濃苐増摇曵¶
　　　回京尹¶
律囬天統閶闔日長春洽王畿觚稜雲暖思皇工尹介¶
爾邦休某官體備四時氣函六琯為國喉舌於穆論思¶
<pb:KR4d0353_WYG_020-7b>¶
滿腹精神遹先彈壓萃只茀禄昭哉藎臣某耄亦何為¶
歸則甚力恍驚日至葭室陽生終必天從茅簷曉曝未¶
央感戢敢拜重勤¶
　　　回殿巖¶
土圭襲景玉帳浮春有赫虎臣聿来龎社某官以國心¶
膂為王爪牙羽林神兵闞其有勇觀䑓雲物於鑠我師¶
某政爾感時遽勤飛翰瞻言摧謝不盡銘藏¶
　　　回朝士¶
<pb:KR4d0353_WYG_020-8a>¶
黄宫氣應一線日長紫殿班回五色雲見端人萃止吾¶
道甚休某官凛有歲寒温如愛景瑟彼葭琯陽長隂消¶
於粲瑶林日光玉潔有邦之慶乗時以亨某退然衰蹤¶
辱此華問渠央感戢敢拜重勤¶
　　　回監司¶
六琯雲飛有開亞歲一䑓春郁於樂明時某官裒對初¶
陽導迎純嘏既書魯史非霧非煙宜布堯仁如天如日¶
某老驚節物愧見書辭槐位朞年屢陳耄矣茅簷愛景¶
<pb:KR4d0353_WYG_020-8b>¶
終賦歸與徒負頌言未央感戢¶
　　　回鄭少傅¶
春浮緹室遄復新陽天啟經帷有皇舊弼帝王之學造¶
化同功某官治格端平身為元氣至今化日宫線屢添¶
共徯書雲衮衣再入與國無極對天之休某久問歸期¶
聿逢亞歲土圭莫測坱圠無垠調鼎重来太平有象於¶
樂夀豈未央頌言¶
　　　回楊郡王¶
<pb:KR4d0353_WYG_020-9a>¶
日躔北陸肇正天元春入南陽聿連帝畹黄宫浮暖紫¶
極流暉某官一氣之和五雲之瑞為國元舅自牧以謙¶
得易初爻不逺而復皇明所燭景福来同某乆欲垂車¶
未遑削牘華星字字猥奉函書鬂雪莖莖第驚節物¶
　　　回鄭監丞¶
愛景雪融黄宫初暖老仙雲卧白日自長諒深丙枕之¶
思寧久午橋之夢某方修襪頌遄奉緹函君子有酒㫖¶
且多更厪蟻泛治世之音安以樂式徯鳯儀¶
<pb:KR4d0353_WYG_020-9b>¶
　　　賀丞相¶
荔挺芸生一陽初復栁舒梅放萬象皆春有皇播物之¶
仁盡入迎圭之景某官識參造化德備中和衆正進而¶
小人消君臣胥慶羣隂退而吾道長天地開除一氣洪¶
鈞八荒夀域某藐為宗翰莫望台符坱圠無垠但覺觀¶
䑓之雲暖太平有象永依化國之日長¶
　　　又¶
天地開除一陽生而羣隂蟄國家閒暇衆正進而萬象春¶
<pb:KR4d0353_WYG_020-10a>¶
某官行孔之時學顔之復經綸天縡有開剛長之休闔¶
闢神機盡屏私邪之沴皇明所燭景福来同某藐是宗¶
莩莫瞻台極春浮緹室已先南北之枝雲爛衮衣徒&KR0613;¶
東西之府¶
　　　回景獻邸¶
一陽萌動緹室春浮萬象開張藩房天近有偉亨嘉之¶
㑹聿開剛長之期某官自牧以謙不逺而復温其趙日¶
斂為可愛之陽和倬彼魯雲要是太平之瑞氣對天之¶
<pb:KR4d0353_WYG_020-10b>¶
祐與國同休某近別講䑓遥瞻宗翰景長宮壁喜添一¶
巻之書暖入圭躔茂錫百朋之祉¶
　　　回榮邸¶
日長宫壁已浮葭律之春天近藩房有韡棣華之鄂裒¶
時之對與國同休某有事紫壇未瞻翠水忽枉五雲之¶
翰謙以先之又添一巻之書復其亨矣¶
　　　回鄭丞相¶
天地開除一陽生而羣隂蟄國家閒暇衆正進而萬象¶
<pb:KR4d0353_WYG_020-11a>¶
春於赫休期相時元宰某官運璣衡於皇極熈宇宙於¶
洪鈞天下再太平一卦爻之消長治世小元祐六律吕¶
之中和有嘉播物之仁盡入迎圭之景某粤從督幕落¶
任廬山南枝暖而北枝寒夫豈化工之意隂氣剥而陽¶
氣復言觀坱圠之春¶
　　　通州府年書¶
閶闔開黄道聿新鳯厯之元燕寢凝清香誕輯虎符之¶
瑞春融蔟管頌浹椒盤某官氣函玉燭之和識造璣衡之¶
<pb:KR4d0353_WYG_020-11b>¶
妙昔無襦而今袴汗青遄紀於竹書言如絲而出綸泥¶
紫已塗於芝宇地天之泰朝野所需某三見娵訾一歸¶
坱圠雲深㦸衛諒鳴璆蟻泛之春日轉觚稜覬鏘佩雞¶
人之曉中和之詠熈皥惟均¶
　　　通通判¶
春皇撫宇宙聿新鳯厯之元霽色滿乾坤誕輯熊轓之¶
瑞雲酣簇管香沁椒盤某官氣函玉燭之和識造璣衡¶
之妙治中半刺史喜光風霽月之平分新安古富州覺¶
<pb:KR4d0353_WYG_020-12a>¶
練水屏山之増麗於皇渙渥式對泰亨某三見娵訾一¶
歸坱圠暖融泥軾諒鳴璆蟻泛之春晴轉觚稜覬鏘珮¶
雞人之曉康沂之詠屬邑惟均¶
　　　通教授¶
春皇撫宇宙聿新五鳯之元霽色滿乾坤誕輯三鱣之¶
瑞雲酣蔟管香沁椒盤某官發括山煙雨之竒浥石門¶
洞天之秀捕龍蛇搏虎豹駭觀昌黎竒怪之文騎麒麟¶
翳鳯凰雅有周公太平之畧猗與紫綍美彼青規某遥¶
<pb:KR4d0353_WYG_020-12b>¶
遡匿犀敢忘傳鯉先生自此升矣春浮柏葉之觴館下¶
立而誨之雲麗槐隂之市衷丹所屬楮素奚殫¶
　　　通幕職¶
經謂一為元瑶厯更新於蔟管陽内三為泰瓊裾盛集¶
於蓮池時若青規誕敭紫綍某官識造璣衡之妙氣函¶
玉燭之和幕府粹精不妨尋練水屏山之勝江城寥泬¶
豈乆稽粉闈瑣闥之遊肆及正陽涣流春澤某陸沉僚¶
底三易歲端浮蟻沁柏葉之香莫塵燕厦朝馬踏梅花¶
<pb:KR4d0353_WYG_020-13a>¶
之月遄覲鵷墀其若衷丹難窮楮素¶
　　　回王知軍¶
青旗催曉遹新鳯厯之端皂蓋班春誕輯虎符之瑞某¶
官慶流㦸衛恩浹邊城式遄尺一之需懋對茂三之泰¶
某濫塵烏幕肅奉魚書遥瞻竹使之華已後椒花之頌¶
　　　回諸縣¶
蒼龍易次青鳥司辰遹新花縣之春於穆椒盤之頌某¶
官政成三異仁及一同懋迎寅令之和丕輅庚牌之召¶
<pb:KR4d0353_WYG_020-13b>¶
某未遑削牘猥辱飛緘願言調單父之音相與布正王¶
之澤¶
　　　回丘憲¶
彼美青旂肇布王春之令於皇繡斧誕敷帝皥之仁芝¶
函與瑶厯俱新蔟管並玉花齊瑞某官奉行寛大逺有¶
光華一氣轉洪鈞催&KR0259;澄清之轡九天開黄道遄歸禁¶
近之班喜聞櫪馬之喧共徯詔鵶之下某又逢榖旦載¶
頌椒盤分淮海之陽和有来雲朶摇甓湖之明月徒想¶
<pb:KR4d0353_WYG_020-14a>¶
風期¶
　　　回吳總侍¶
風轉青旂肇布王春之令天開紫槖誕敷帝皥之仁遹¶
有蕃釐介兹茂德某官星避南斗筆回東風才名當世¶
之少雙上虛佇之乆矣江山天下之第一民歌舞者再¶
焉及此端辰聿来異數盍簪而喧櫪馬想欣奉於潘輿¶
飛墨而落詔鵶竚趣歸於漢殿某又逢榖旦載頌椒盤¶
北固樓䑓正隔清江之雪東皇宇宙幸連淮海之雲願¶
<pb:KR4d0353_WYG_020-14b>¶
言節宣昭受渙渥惟精調於鼎食惟亟尉於巖瞻¶
　　　回潘宰¶
閶闔天髙蒼籙開而一元始河陽地煖洪鈞轉而萬象¶
春維時履端既多受祉某官大簇之動孟陬之和妙彈¶
單父之琴遄歸鳬舄徑造承明之殿親發獸樽某自放¶
還山乆不蓄幘壽之柏酒無手版之倒持寫以竹書有¶
背芒之若負¶
　　　回景獻邸¶
<pb:KR4d0353_WYG_020-15a>¶
輦路春回初唱雞人之曉藩房天近聿開麟趾之祥恭¶
惟與時偕亨維德是懋玩聖經之五始學以日新㑹春¶
王之三朝道隨元長地天之泰宗國同休某猥乏見聞¶
繆陪講習聞命幾何日矣乃今方堂帖之頒往見猶未¶
能焉是以後賓榮之賀¶
　　　賀范丞相¶
鴟閣奮庸肇登宰揆麟經書始遄届王正一元隨萬化¶
皆春羣動與三陽交泰恭惟以大學為相業以無逸為¶
<pb:KR4d0353_WYG_020-15b>¶
廟謨積隂開除形聲和而天地應衆正興起元首明而¶
股肱良有偉蒼祗斂時皇極某仰瞻翹館逈隔叢霄新¶
年賀太平共喜洪鈞之轉陽春布德澤式顒寒谷之吹¶
　　　荅程教賀正¶
歲在作噩天開用九之乾正于孟陬春洽内三之泰聿¶
来墨詔起我筆峰恭惟有秘畫前無虛名下騎長䲔而¶
訪白將薄遊芹水之宫駕飛鳯以凌青當徑上芸香之¶
閣横經何日用易一元某雲卧草亭風傳椒頌千金裘¶
<pb:KR4d0353_WYG_020-16a>¶
五花馬莫酬樽酒之細論尺素書雙鯉魚但愧故人之¶
逺意¶
　　　荅景獻邸¶
歲紀㫋䝉丕對一元之始晨趍閶闔有開萬象之春於¶
穆青陽介時朱邸恭惟制行信厚秉心塞淵識參羲易¶
之占履而後泰學謹麟經之法正次於王與宗國以同¶
休交天地而錫羡某嘗陪講席敢後慶函闕矣晤言恍¶
三山之如舊尚其問學與六籍以維新¶
<pb:KR4d0353_WYG_020-16b>¶
　¶
　¶
　¶
　¶
　¶
　¶
　¶
　秋崖集巻二十¶
