# -*- mode: mandoku-view; -*-
#+TITLE: 秋崖集
#+DATE: 2015-08-25 00:05:39.967967
#+PROPERTY: ID KR4d0353
#+PROPERTY: BASEEDITION WYG    
#+PROPERTY: JUAN 卷十六
<pb:KR4d0353_WYG_016-1a>¶
欽定四庫全書¶
　秋崖集巻十六¶
　　　　　　　　　　　　　宋　方岳　撰¶
　　詞¶
　　　滿江紅¶
　　　　乙己生日¶
説與梅花且莫道今年無雪君不見秋崖鬢底莖莖騷¶
屑筆硯只催人老大湖山不了詩愁絶問笭箵何事下¶
<pb:KR4d0353_WYG_016-1b>¶
磯來抛雲月　重省起西山笏終負却東山屐把草堂借¶
與鷺眠鷗歇烏帽久閒蒼蘚石青衫今作枯荷葉笑人¶
間萬事竟何如從吾拙¶
　　　　九日治城樓¶
且問黄花陶令後㡬畨重九應解笑秋崖人老不堪詩¶
酒宇宙一舟吾倦矣山河兩戒天知否倚西風無奈劒¶
花寒虬龍吼　江欲釂談天口秋何負持螯手儘石麟¶
蕪没斷煙衰柳故國山圍青玉案何人印佩黄金斗倘¶
<pb:KR4d0353_WYG_016-2a>¶
只消江左管夷吾終須有¶
　　　　和程學諭¶
蒼石横笻松風外自調龜息渾不記東臯秋事西湖春¶
色底處未嫌吾輩在此心説與何人得向海棠爛醉過¶
清明酬佳節　君莫道江鱸憶吾自愛山泉激儘月明¶
夜半杜鵑聲急人事略如春夢過年光不啻驚弦發怕¶
醒來失口問諸公今何日¶
　　　水調歌頭¶
<pb:KR4d0353_WYG_016-2b>¶
　　　　九日醉中¶
左手紫螯蟹右手綠螺杯古今多少遺恨俛仰己塵埃¶
不共青山一笑不與黄花一醉懐抱向誰開舉酒屬吾¶
子此興正崔嵬　夜何其秋老矣盍歸來試問先生歸¶
否茅屋欲生苔窮則簞瓢陋巷達則鼎彛清廟吾意兩¶
悠哉寄語雪溪外鷗鷺莫驚猜¶
　　　　平山堂用東坡韻¶
秋雨一何碧山色倚晴空江南江北愁思分付酒螺紅¶
<pb:KR4d0353_WYG_016-3a>¶
蘆葉蓬舟千里菰菜蓴羮一夢無語寄歸鴻醉眼𣺌河¶
洛遺恨夕陽中　蘋洲外山欲暝斂眉峰人間俯仰陳¶
迹歎息兩仙翁不見當時楊柳只是從前煙雨磨滅㡬¶
英雄天地一孤嘯匹馬又西風¶
　　　　九日多景樓用吳侍郎韻¶
醉我一壺玉了此十分秋江濤還此當日擊楫渡中流¶
問訊重陽煙雨俯仰人間今古此意𣺌滄洲天地㡬今¶
夕舉白與君浮　舊黄花新白髮笑重遊滿船明月猶¶
<pb:KR4d0353_WYG_016-3b>¶
在何日大刀頭誰跨揚州鶴去已怨故山猿老借箸欲¶
前籌莫倚欄干北天際是神州¶
　　　　夀丘提刑¶
甓社有明月夜半吐光寒淮南草木飛動秀出斗牛間¶
自有秦沙以後試問少游而下誰捲入毫端補衮仲山¶
甫冰雪照雲鬟　霄漢近繡衣去錦衣還江南且為梅¶
醉莫道嵗將闌三百六旬欲換五百嵗終纔始日月兩¶
循環酌彼金錯落澆此碧琅玕¶
<pb:KR4d0353_WYG_016-4a>¶
　　　　夀吳尚書¶
明日又重午攙指玉蒲香勸君且盡杯酒聽我試平章¶
時事艱難甚矣人物眇然如此騷意滿瀟湘醉問屈原¶
子煙水正微茫　遡層巒浮叠嶂碧雲鄉眼中猶有公¶
在吾意亦差强胸次甲兵百萬筆底天人三䇿堪補舜¶
衣裳要及黒頭耳霖雨趂梅黄¶
　　　　夀趙文昌¶
剡曲一逢月乗興到人間蓬萊山在何處鶴骨不禁寒¶
<pb:KR4d0353_WYG_016-4b>¶
胸有雲門禹穴筆有禊亭晉帖風露洗脾肝秋入紫宸¶
殿磨玉寫琅玕　問何如趨𤨏闥繫狨鞍江濤今已如¶
此可奈寸心丹我宋與天無極公等如春難老王氣自¶
龍蟠勲業付浯石留與世人㸔¶
　　　　别廬山題龍湖閣¶
宇宙一杯酒暝色倚重湖青山杳杳何處煙水𣺌愁予¶
别岸風濤噴薄半夜魚龍悲歗能撼我詩無李白醉不¶
醒喚起問何如　是耶非天莽蒼雪糢糊蒼顔白髮如¶
<pb:KR4d0353_WYG_016-5a>¶
此空復笑今吾寄語鷺朋鷗侣好在風飱水宿底處不¶
煙蕪吾亦從此逝從我者誰歟¶
　　　沁園春¶
　　　　賦子規¶
儘為春愁儘勸春歸直恁恨深况雨急黄昏寒欺客路¶
月明夜半人夢家林店舍無煙楚鄉寒食一片花飛那¶
可禁小凝竚黯紅蔫翠老江樹陰陰　汀洲杜若誰尋¶
想朝鶴怨兮猿夜吟甚連天芳草淒迷離恨拂簾香絮¶
<pb:KR4d0353_WYG_016-5b>¶
撩亂深心汝亦知乎吾今倦矣甕有餘春可共斟歸來¶
也問淵明而後誰是知音¶
　　　　櫽括蘭亭序¶
　　　　　汪彊仲大卿禊飲水西令妓歌蘭亭皆不¶
　　　　　能乃為以平仄度此曲俾歌之¶
嵗在永和癸丑暮春修禊蘭亭有崇山峻嶺茂林脩竹¶
清流湍激映帶山陰曲水流觴羣賢畢至是日風和天¶
氣清亦足以供一觴一詠暢叙幽情　悲夫一世之人¶
<pb:KR4d0353_WYG_016-6a>¶
或放浪形骸遇所欣雖快然自足終期於盡老之將至¶
後視猶今隨事情遷所之既倦俛仰之間迹己陳興懐¶
也將後之覽者有感斯文¶
　　　　用梁權郡韻餞春¶
鶯帶春來鵑喚春歸春總不知恨楊花多事杏花無賴¶
半隨殘夢半惹晴絲立盡碧雲寒江欲暮怕過清明燕¶
子時春且住待新篘熟了却問行期　問春春竟何之¶
㸔紫態紅情難語離想芳韶猶剰牡丹知處也須些个¶
<pb:KR4d0353_WYG_016-6b>¶
付與荼&KR1048;喚取娉婷勸教春醉不道五更花漏遲愁一¶
餉笑車輪生角早已天涯¶
　　　　夀趙尚書¶
蠢彼鼪鼯嗟爾何為敢瞰長淮遣詩書元帥又勞指畫¶
神仙夀日不放襟懐略己三年可曽一笑天豈慳吾老¶
子哉諸人者且攜將雅頌留待磨崖　我姑酌彼金罍¶
便小醉寧辭鸚鵡杯問今何時也子其休矣有如此酒¶
奚取吾儕帝曰不然政須卿輩作我長城惟汝諧凝望¶
<pb:KR4d0353_WYG_016-7a>¶
處見紅塵飛騎捷羽東來¶
　　　　和宋知縣致苔梅¶
有美人兮鐵石心腸寄春一枝喜蘚生龍甲那因雪瘦¶
月横鶴膝不受寒欺雲卧空山夢回孤驛生怕渠嗔未¶
敢詩江頭路問銷魂㡬許索笑何時　賦成字字明珠¶
君莫倚家風舊解題歎水曹安在飄然欲去逋仙已矣¶
其與誰歸煙雨愁予江山老我畢竟嵗寒然後知微酸¶
在儘危譙斜倚殘角孤吹¶
<pb:KR4d0353_WYG_016-7b>¶
　　　　和趙司户紅藥¶
把酒問花蠒栗梢頭春今㡬何笑身居近侍階翻萬玉¶
面勻菩薩髻擁千螺一一牙籖英英碧字占定花間甲¶
乙科歸來也傍紫薇吟處揉作陽和　祗今花事無多¶
㸔㡬許風煙付與他待圍將翡翠怕蜂沾粉織成雲錦¶
遣鳳銜梭誰剪并刀贈之燕玉莫負雙娥嬌溜波花應¶
道儘花强人面底用能歌¶
　　　　和林教授¶
<pb:KR4d0353_WYG_016-8a>¶
子盍觀夫商丘之木有樗不才縱斧斤睥睨何妨雪立¶
風煙傲兀怎問春回老子似之倦遊久矣歸曬漁蓑羮¶
芋魁村鉏外聞韭今有子芥已生薹　天於我輩悠哉¶
縱作賦問天天亦猜且醉無何有酒徒陶陸與二三子¶
詩友陳雷正爾眠雲阿誰敲月不是我曹不肯來君且¶
住怕口生荆棘胸有塵埃¶
　　　望江南¶
　　　　乙未生日¶
<pb:KR4d0353_WYG_016-8b>¶
　　　　　時赴官淮東以是日次南徐泊舟普照寺¶
　　　　　下侍親具湯餅寺中門有扁曰夀丘山親¶
　　　　　意欣然盖以丘山為岳字云¶
梅欲老撑月過南徐家口縱多難減鶴路程不逺易攜¶
書只是廢春鋤　霜滿袖茶竈借僧廬湖海甚豪今倦¶
矣丘山雖夀竟何如一笑薦氷蔬¶
　　　蝶戀花¶
　　　　用韻秋懐¶
<pb:KR4d0353_WYG_016-9a>¶
鴈落寒沙秋惻惻明月蘆花共是江南客騎鶴樓髙邊¶
羽急柔情不盡淮山碧　世路只催雙鬢白菰菜蓴羮¶
正自令人憶歸夢不知江水隔煙帆飛過平如席¶
　　　　又¶
山抹脩眉横緑浄浦溆生寒立盡梧桐影香灺未消簾¶
幙靜醉紅如洗風吹醒　一夜秋聲連玉井夢落孤篷¶
已盡山陰興戍角淒涼清漏永江南煙雨何堪省¶
　　　　又¶
<pb:KR4d0353_WYG_016-9b>¶
秋水涵空如鏡浄滿鏡清寒倒碧摇山影葯户誰抨圓¶
玉靜碧紗人怯黄昏醒　叢桂小山寒井井喚起江南¶
一葉蓴鱸興先自新愁愁夜永不堪宋玉重提省¶
　　　木蘭花慢¶
　　　　吳尚書宴客漣滄觀即席用韻¶
慨清江𣺌𣺌乗風下倚滄浪問許大乾坤金焦兩㸃曽¶
㡬興亡平章古人安在但青山煙水共微茫不道鷺嘲¶
鷗笑歸來鬢已蒼蒼　垂楊舞盡斜陽雙燕語儘渠忙¶
<pb:KR4d0353_WYG_016-10a>¶
黯柔情不管花深傳漏羽急飛觴思量人間如夢放半¶
分佯醉半佯狂明日海棠猶舊春風未老秋娘¶
　　　如夢令¶
　　　　春思¶
知是誰家燕子直恁惺鬆言語深入繡簾來無奈落花¶
飛絮春去春去且道干卿何事¶
　　　　海棠¶
雨洗海棠如雪又是清明時節燕子㡬時來只恐為花¶
<pb:KR4d0353_WYG_016-10b>¶
愁絶愁絶愁絶枉與春風分説¶
　　　賀新涼¶
　　　　别吳侍郎¶
　　　　　呉時閒居數夕前夢枯梅成林一枝獨秀¶
霜月寒如洗問梅花經年何事尚迷煙水夢着翠霞尋好句¶
新雪欄干獨倚見竹外一枝横蘂已占百花頭上了料詩情不¶
但江山耳春已逗有佳思一香吹動人間世奈何地叢篁低碧¶
巧相虧蔽儘讓春風凡草木便做雲根澗底但留取微酸滋¶
<pb:KR4d0353_WYG_016-11a>¶
味除却林逋無人識算嵗寒只是天知己休㺯玉怨遲暮¶
　　　　戊戌生日用鄭省倉韻¶
問訊江南客怕秋崖苔荒詩屋雲侵山屐留得釣竿西¶
日手夢落鷗傍鷺側倩傳語溪翁將息四十飛騰斜暮¶
景笑雙篷一懶無他畫惟飽飯散輕䇿　世間萬事知¶
何極問乾坤待誰整頓豈無豪傑水驛山村還要我料¶
理松風竹雪也不學草顛詩白自有春蓑黄犢在儘諸¶
公寳馬摇金勒容我輩醉雲液¶
<pb:KR4d0353_WYG_016-11b>¶
　　　　寄兩吳尚書¶
鳫向愁邊落𣺌汀洲孤雲細雨暮天寒角有美人兮山¶
翠外誰共霜橋月壑想朋友春猿秋鶴竹屋一燈棊未¶
了問人間局面如何着風雨夜更商略　六州鐵鑄從¶
頭錯笑歸來冰鱸堪鱠雪螯堪嚼莫遣孤舟横浦溆也¶
怕浪狂風惡且容把釣綸收却雲外空山知何似料清¶
寒只與梅花約逋老句底須作¶
　　　　戊申生日¶
<pb:KR4d0353_WYG_016-12a>¶
一笑君知否笑當年山陰道士行歌樵叟五十到頭公¶
老矣只可鷺朋鷗友便富貴何如杯酒好在歸來蒼崖¶
底想月明不負攜鋤手誰共酌剪霜韭　乾坤許大山¶
河舊㡬多人劍倚西風筆驚南斗俛仰之間成陳迹亡¶
是子虛烏有𣺌煙草不堪囬首隔塢築亭開野逕儘一¶
笻兩屨山前後春且為催花柳¶
　　　　己酉生日用戊申韻時自康廬歸猶在道也¶
天意然乎否待相攜風煙五畆招邀迂叟屋上青山花¶
<pb:KR4d0353_WYG_016-12b>¶
木野儘可兩朋三友笑老子只堪棊酒似恁踈頑何為¶
者向人前不解髙义手寧學圃種菘韭　春猿秋鶴皆¶
依舊怪吾今鬢已成絲膽還如斗誰與廬山麾之去爾¶
輩何留之有黯離緒暮江掻首非我督郵猶束帶這一¶
歸更落淵明後君試問長亭柳¶
　　　西江月¶
　　　　以兩鶴夀老人¶
茅屋何堪翠袖芝田自有霓裳一雙雪舞碧雲鄉富貴¶
<pb:KR4d0353_WYG_016-13a>¶
人家以上　竹外山童敲臼梅邉溪友傳觴青霞道服¶
石爐香便是夀星模様¶
　　　　和鄭省倉韻因以為夀¶
燕子催將初度棃花指定清明春風可是太多情樂事¶
良辰一併　絳老從頭甲子楚騷㡬度庚寅晴光不隔¶
鳳凰城花底舉頭天近¶
　　　　又¶
蔬甲初肥雨潤茶鎗小摘春明野籬是處可詩情打過¶
<pb:KR4d0353_WYG_016-13b>¶
下湖船併　捷報秋來旁午賢闗早晚同寅緑楊連騎¶
帶春城不問南山逺近¶
　　　一落索¶
　　　　九日¶
瘦得黄花能小一簾香杳東籬雲冷正愁予猶幸是西¶
風少¶
葉下亭臯𣺌𣺌秋何為者無錢持蟹對黄花又孤負重¶
陽也¶
<pb:KR4d0353_WYG_016-14a>¶
　　　漢宫春¶
　　　　夀王尉¶
雲澗之癯有詩盟未了鷗泛江湖一官直為仙耳不受¶
塵驅髙情逸韻自蘭亭已後都無準擬畫剡舟夜雪與¶
君相對成圖　半竹苔寒如此問誰歟來者鶴伴熏爐¶
何如貯之天上風露冰壺江南春早想梅花不肯欺吾¶
疑便是孤山之北水香月影林逋¶
　　　　探梅用瀟灑江梅韻¶
<pb:KR4d0353_WYG_016-14b>¶
問訊何郎怎春風未到却月横枝當年東閣詩興夫豈¶
吾欺雲寒嵗晩便相逢已負深期煩説與秋崖歸也留¶
香更待何時　家住江南煙雨想踈花開遍野竹巴籬¶
遥憐水邊石上煞欠渠詩月壺雪甕肯相從舍我其誰¶
應自笑生來孤峭此心却有天知¶
　　　酹江月¶
　　　　夢雪¶
問天何事雪垂垂欲下又還晴却春到梅梢香逗也儘¶
<pb:KR4d0353_WYG_016-15a>¶
有心情行樂剡曲舟迴灞橋詩在一笑人如昨此情分¶
付暮天寒月殘角　誰道飛夢江南羣山如畫一一瓊¶
瑶琢中有玉田三萬頃云是幼輿丘壑招我歸來和春¶
醉去休跨揚州鶴萬花曽約酒醒當有新作¶
　　　　八月十四小集鄭子重帥參先月樓是夕無¶
　　　　月和朱希真插天翠柳詞韻¶
緑尊翠勺約秋風一醉小樓先月誰取寳奩奔帝所深¶
𤨏玉華宫闕老桂香寒踈桐雲重生怕金蛇掣那知天¶
<pb:KR4d0353_WYG_016-15b>¶
柱一峰别與天接　我欲飛珮重遊寘之衣袖照我襟¶
懐雪玉斧難藏修月手待做明宵清絶天地無塵山河¶
有影了不遺毫髮舉杯相屬喚誰牋與天説¶
　　　　夀老父¶
幅巾雲麓笑人生甕等何時是足莫道年家無好處¶
第一秫田新熟孫息乗鸞大兒薦鶚翁巳恩袍綠笑談¶
戎幕儘教岳也碌碌　是則江南江北月明飛夢認得¶
溪橋屋多少睡鄉閒日月不老柯山棊局唱箇曲兒喫¶
<pb:KR4d0353_WYG_016-16a>¶
些酒子檢㸃茅簷竹問梅開未一枝初破寒玉¶
　　　　戊戌夀老父¶
且&KR0184;春醉問人閒誰是十分如意道不好來人又道也¶
有一分好處管甚長貧只消長健切莫眉頭聚儘教江¶
路梅花依舊留住　兒輩雖不如人有何不可怎敢嫌¶
遲暮但喜吾翁躔度轉喚起煙霞深痼否極而亨剥餘¶
而復長至迎初度龜圖羲畫直從今日重數(是年六十/四屬有末)¶
(疾而生日/適冬至也)¶
<pb:KR4d0353_WYG_016-16b>¶
　　　　萬花園用朱行父韻呈制帥趙端明¶
花風初逗喜邊亭依舊春閒營柳煙草隋宫歌舞地誰¶
遣萬紅圍繡結酒因縁裝春富貴也要經綸手笙簫聲¶
裏一江晴緑吹縐　是處羽箭如飛那知鶴府花壓欄¶
干晝油幙文書談笑了餘事儘堪茶酒報答東風流連¶
西日緑外沈吟久與春無負醉歸香滿襟袖¶
　　　　和君用¶
槎牙詩骨想生來無分史闈經幄呵䕶九闗多虎豹誰¶
<pb:KR4d0353_WYG_016-17a>¶
道去天一握奏賦兩都聞韶三月鴈逺書難托一寒如¶
許蟾枝莫倚髙擢　空使滿壑風煙半村雪月孤負梅¶
花約𣺌𣺌愁予初度也山沍同雲垂幙鶴帳何如牛衣¶
無恙麥隴占優渥不如歸去簷花深夜春酌¶
　　　　送吳丞入幕¶
祈山底處為二松千竹肯題崖壁雪洒談犀麾鴈鶩爾¶
輩何煩涉筆使者知乎民其勞止且莫閒耕織片言金¶
石喚囬春意無極　雖則王謝人家一癯仙澤面作蒼¶
<pb:KR4d0353_WYG_016-17b>¶
煙色茶竈筆牀將雨屐吟到梅花消息賤子何為老仙¶
如問莫道頭今白寒蓑㡬夢研朱㸔㸃周易¶
　　　水龍吟¶
　　　　和朱行甫帥機瑞香¶
當年睡裏聞香阿誰喚做花間瑞巾飄沉水籠熏古錦¶
擁青綾被初日酣晴柔風逗暖十分情致掩窓綃待得¶
香融酒醒儘消受這春思　從把萬紅排比想較伊更¶
争些子詩仙老手春風妙筆要題教似十里揚州三生¶
<pb:KR4d0353_WYG_016-18a>¶
杜牧可曽知此趂紫唇微綻芳心半透與騷人醉¶
　　　　和朱行父海棠¶
晝長庭院深深春柔一枕流霞醉矇鬆欲醒嬌羞還困¶
錦屏圍翠豆蔲初肥櫻桃微綻玉欄同倚記華清浴起¶
渭流波暖紅漲膩棄脂水　燕子來時天氣儘韶風與¶
詩為地芳叢雨歇露痕日釅英英仙意莫恨無香最憐¶
有韻天然情致待問春能㡬五更猶是&KR0184;今宵睡¶
　　　滿庭芳¶
<pb:KR4d0353_WYG_016-18b>¶
　　　　擘蟹醉題¶
半殻含黄雙螯擘紫風流渾是蘆花江頭秋老誰了酒¶
生涯玉質金相如許怎消受明月寒沙橙香也不閒左¶
手除是付詩家　草泥行郭索横戈曽怒張翰浮誇笑¶
鱸魚雖好風味争些醉嚼霜前鬆雪江湖夢不枉歸槎¶
停杯問余其負腹是腹負余耶¶
　　　喜遷鶯¶
　　　　和余義夫行邊聞捷¶
<pb:KR4d0353_WYG_016-19a>¶
淮山秋曉問西風㡬度鴈雲蛩草鐵色驄驕金花袍窄¶
未覺塞垣寒早笳鼓聲中晴色一羽不飛邊報君莫道¶
怎乾坤許大英雄能少　談笑鳴鏑處坐擁貔貅烽火¶
傳音耗漠漠寒沙荒荒殘照正恐不勞深討但喜歡迎¶
馬首猶是中原遺老闗河事待歸來細話一尊傾倒¶
　　　浣溪沙¶
　　　　趙閣學餉蝤蛑酒春螺¶
半殻含潮帶靨香雙螯嚼雪迸臍黄蘆花洲渚夜來霜¶
<pb:KR4d0353_WYG_016-19b>¶
　短棹秋江清到底長頭春甕醉為鄉風流不枉與詩¶
嘗¶
　　　　夀潘宰¶
夜醉淵明把菊圖宿酲扶曉又冰壺秋香留得伴雙鳬¶
　併日蒲浮金鑿落明年初賜玉茱萸更書欲上有除¶
書¶
　　　齊天樂¶
　　　　和楚客賦蘆¶
<pb:KR4d0353_WYG_016-20a>¶
孤篷夜傍低叢宿蕭蕭雨聲悲切一岸霜痕半江煙色¶
愁到沙頭枯葉澹雲没滅黯西風吹老滿汀新雪天豈¶
無情離騷㸃㸃送歸客　歸去來兮怎得儘鷺翹鷗倚¶
乍寒時節秋晩山川夕陽浦溆贏得别腸千結濤翻浪¶
叠那得似西來一笻横絶掻首江南鴈銜千里月¶
　　　花心動¶
　　　　和楚客憶梅¶
雪帶邊寒𣺌愁予雪中誰抱竒節遜在揚州逋老孤山¶
<pb:KR4d0353_WYG_016-20b>¶
芳信頓成消歇江南茅屋今安在踈影瘦祗堪嘆息歸¶
來未沙頭立盡暮天雲碧　自笑梁園賦客倚舊日鞍¶
韀春風巾幘問訊横枝暖熱新花無處訪尋詩閣㡬年¶
不見冰霜面知誰共批風支月歸來也鷗盟不妨再結¶
　　　風流子¶
　　　　和楚客維揚燈夕¶
小樓簾不捲花正閙燈火競春宵想舊日何郎飛金叵¶
羅三生杜牧醉董嬌饒香塵路雲鬆鸞髻鬌月襯馬蹄¶
<pb:KR4d0353_WYG_016-21a>¶
驕彷彿神仙劉安雞犬分明富貴子晉笙簫　人生行¶
樂耳君不見迷樓春緑迢迢二十四經行處舊月今橋¶
但索笑梅花酒消新雪縱情詩草筆捲春潮俛仰人間¶
陳迹莫惜金貂¶
　　　瑞鶴仙¶
　　　　夀丘提刑¶
　　　　　嵗十二月二十有九日實維繡衣使者煥¶
　　　　　章公紱麟盛旦也岳敢拜手而言曰月窮¶
<pb:KR4d0353_WYG_016-21b>¶
　　　　　于紀星回于天盖三百有六旬有六日於¶
　　　　　是焉極而嵗功成矣惟天之運循環無窮¶
　　　　　一氣推移不可限量其殆極而無極歟分¶
　　　　　嵗而頌椒守嵗而爆竹人知其為嵗之極¶
　　　　　耳洪鈞轉而萬象春瑶厯新而三陽泰不¶
　　　　　知自吾極而始也始而又極極而又始元¶
　　　　　功寧有窮已哉天之生申於此時意或然¶
　　　　　也岳既不能測識而又舊為場屋士不能¶
<pb:KR4d0353_WYG_016-22a>¶
　　　　　歌詞輒以時文體按譜而腔之以致其意¶
一年寒盡也問秦沙梅放未也幽尋者誰也有何郎佳¶
約嵗云除也南枝暖也正同雲商量雪也喜東皇一轉¶
洪鈞依舊春風中也　香也騷情釀就書味熏成這些¶
情也玉堂深也莫道年華歸也是循環三百六旬六日¶
生意無窮已也但丁寧留取微酸調商鼎也¶
　　　　夀宋倅(七月二十三日/)¶
中元纔過節正宇宙澄清一天寒碧涼飇動秋色筭佳¶
<pb:KR4d0353_WYG_016-22b>¶
辰恰是下弦當日天生俊傑富文才瑰竒挺特㸔葱葱¶
和氣薰城共慶武夷仙伯　難得釣鼇連六虎榜登名¶
新題淡墨從容蓮幕遊花縣無邀隔縱風流别駕難淹¶
紫詔行對天顔咫尺更堪誇萱草長春紅衣交列¶
　　　哨遍¶
　　　　問月¶
月亦老乎勸爾一盃聽說平生事吾問汝開闢自何時¶
有乾坤更應有爾年㡬許鴻荒邈哉遐己吾今斷自唐¶
<pb:KR4d0353_WYG_016-23a>¶
虞起繄帝曰放勲甲辰踐阼數至今宋嘉熙凡三千五¶
百二十年餘嗟雨僽風僝㡬盈虧老兔奔馳癡蟆吞吐¶
定應衰矣　噫月豈無悲吾觀人夀㡬期頤炯炯雙眸¶
子明清無過嬰兒但纔到中年昏然欲眊那堪老矣知¶
何似以此推之吾言有理不能不自疑耳恐古時月與¶
今時異恨則恨今人不千嵗但見今冰輪如洗阿誰曽¶
自前古㸔到隋唐世㡬時明潔㡬時昏暗畢竟少晴多¶
雨須臾月落夜何其曰先生寘之姑醉¶
<pb:KR4d0353_WYG_016-23b>¶
　　　　用韻作月對和程申父國錄¶
月曰不然君亦怎知天上從前事吾語汝月豈有弦時¶
奈人閒井觀乃爾休浪許厯家繆悠而已誰云魄死生¶
明起又明死魄生循環晦朔有老兔自熙熙妄相傳月¶
遡日光餘嗟萬古誰知了無虧玉斧修成銀蟾奔去此¶
言荒矣　噫世已堪悲聽君歌復解人頤桂魄何曽死¶
寒光不減些兒但與日相望對如兩鏡山河大地無疑¶
似待既望觀之氷輪漸側轉斜纔一鈎耳論本來不與¶
<pb:KR4d0353_WYG_016-24a>¶
中秋異恐天問靈均未知此又底用咸池重洗乾坤一¶
㸃英氣寧老人間世飛上天來摩挲月去纔信有晴無¶
雨人生圓缺㡬何其且徘徊與君同醉¶
　　　眼兒媚¶
　　　　泊松洲¶
鴈帶新霜㡬多愁和月落滄洲桂花如許菊花如許怎¶
不悲秋　江山例合閒人管也白㡬分頭去年曽此今¶
年曽此煙雨孤舟¶
<pb:KR4d0353_WYG_016-24b>¶
　　　鵲橋仙¶
　　　　七夕送荷花¶
銀河無浪瓊樓不暑一㸃柔情如水肯捐蘭珮了渠愁¶
儘閒却纎纎機杼　波心沁雪鷗邊分雨剪得荷花能¶
楚天公煞自解風流㸔得我如何銷汝¶
　　　　辛丑生日小盡月¶
今朝廿九明朝初一怎欠秋崖箇生日客中情緒老天¶
知道這月不消三十　春盤縷翠春缸摇碧便泥做梅¶
<pb:KR4d0353_WYG_016-25a>¶
花消息雪邊試問是耶非笑今夕不知何夕¶
　　　玉樓春¶
　　　　秋思¶
木犀過了詩憔悴只有黄花開又未秋風也不管人愁¶
到處相尋吹短袂　露滴碧觴誰共醉腸㫁向來攜手¶
地夜寒牋與月明㸔未必月明知此意¶
　　　虞美人¶
　　　　見梅¶
<pb:KR4d0353_WYG_016-25b>¶
鷗清眠碎晴溪月㡬夢寒蓑雪斷橋籬落帶人家枝北¶
枝南初着兩三花　曽於春底横孤艇香似詩能冷娟¶
娟立玉載歸壺𣺌𣺌愁予肯入楚騷無¶
　　　一剪梅¶
　　　　客中新雪¶
誰剪輕瓊做物華春遶天涯水遶天涯園林曉樹恁横¶
斜道是梅花不是梅花　宿鷺聨拳倚斷槎昨夜寒些¶
今夜寒些孤舟蓑笠釣煙沙待不思家怎不思家¶
<pb:KR4d0353_WYG_016-26a>¶
　　　燭影摇紅¶
　　　　立春日柬髙内翰¶
輦路融晴宫雲逗曉青旂報梅邉香沁綵鞭寒初信花¶
風到笑語誰家簾幙鏤冰絲紅紛緑閙髻横玉燕鬢顫¶
瓊幡不能知掉　㸔見春來麴塵微漲催蘭櫂嬌黄拂¶
略上柔條等得鶯眠覺引出千花萬草喜攙先椒盤竹¶
爆問誰天上瑶帖初供玉堂歸儤¶
　　　最髙樓¶
<pb:KR4d0353_WYG_016-26b>¶
　　　　壬寅生日¶
溪南北本自一漁舟煙雨㡬盟鷗白魚不負鸕鷀杓青¶
蓑不減鷫鸘裘怎無端貪射䇿覓封侯　既不似古人¶
能識字又不似今人能識事宜老去自宜休帝鄉五十¶
六朝暮人閒四十四春秋問何如茅一把橘千頭¶
　　　　夀黄宰(七月十六日/)¶
朝元了萬鶴放班回攜月下天來初平家㸔青羊石滕¶
王閣醉緑螺杯試鳴琴花蕩漾玉崔嵬　前十日鵲橋¶
<pb:KR4d0353_WYG_016-27a>¶
飛寳&KR0817;後一月兔奩開玉鏡秋色浄夜徘徊申從五嶽¶
三光出亥將二首六身排問何其餐沆瀣讌蓬萊¶
　　　　和人投贈¶
秋崖底雲卧欲生苔無夢到公台有月鋤曉帶烏犍去¶
與煙蓑夜釣白魚來問誰能供酒料辦詩材　君莫笑¶
閒忙棊得勢也莫笑浮沉魚得計胸次老雪崔嵬付老¶
夫小小鸕鷀杓儘諸公衮衮鳳凰臺且容儂多種竹剰¶
栽梅¶
<pb:KR4d0353_WYG_016-27b>¶
　　　行香子¶
　　　　癸卯生日¶
說與樵青𦂳閉柴門道先生檢校東屯阿戎安在未掃¶
愁痕且免歌詞休載妓莫攜樽　梅自生春雪立前村¶
道此盃酒也須溫無窮身外付與乾坤誰共耕山間釣¶
水飽窺園¶
　　　江神子¶
　　　　牡丹¶
<pb:KR4d0353_WYG_016-28a>¶
窓綃深隠護芳塵翠眉顰越精神㡬雨㡬晴做得這些¶
春切莫近前輕着語題品錯怕渠嗔　碧壺誰貯玉粼¶
粼醉香茵晚風頻吹得酒痕如洗一畨新只恨謫仙渾¶
懶却辜負那倚欄人¶
　　　　發金陵¶
梅花吹夢過溪橋路迢迢雪初消似恁天寒詩瘦想無¶
聊聽得草堂人有語能㡬日是生朝　亂雲深處洗山¶
瓢鬢蕭蕭酒紅潮回首六朝南北黯魂銷縱使鍾山青¶
<pb:KR4d0353_WYG_016-28b>¶
眼在終不似侣漁樵¶
　　　水調歌頭¶
　　　　慶平交(七月十七/)¶
世不乏季子藉甚有休聲芝蘭挺秀庭砌廣厦萬間新¶
胸次金天爽豁風骨玉堂清徹才器更輪囷勁節九秋¶
榦和氣萬家春　過中元纔兩日是生辰瓣香西上都¶
向此夕頌殷勤自有陰功天佑合享人間長夀不獨我¶
知君從此見今日丹桂伴靈椿¶
<pb:KR4d0353_WYG_016-29a>¶
　　　瑞鷓鴣¶
中元過後恰三朝因甚庭闈喜氣飄李謫若非當此夕¶
申生應是在今宵　滿斟緑醑歌檀口慢拍紅牙舞柳¶
腰富貴榮華誰得似祝公千嵗樂逍遥¶
　　　酹江月¶
　　　　夀松山主人(七月十九日/)¶
楚天秋早過中元撚指蓂飛四莢怪得于門佳氣滿恰¶
值生申時節蓬矢當年椒盤今夕瑞木金爐爇主人情¶
<pb:KR4d0353_WYG_016-29b>¶
重酒紅潮上雙頰　且㸔戲綵鼎分丹桂蘭玉同班列¶
更喜萱庭南極老親授長生秘訣養浩頤然後昌青紫¶
天報公陰德年年盛㑹祝延椿&KR0312;千百¶
　　　滿庭芳¶
　　　　夀劉參議(七月二十日/)¶
秋入西郊律調夷則韓堂風露清涼洞天昨夜響動玉¶
玎璫朱戸銀鐶放鑰長庚夢應誕星郎垂弧旦蓂飛五¶
莢簮履共稱觴　未施經濟手暫參雄府公論聲揚便¶
<pb:KR4d0353_WYG_016-30a>¶
好趂昌辰入輔吾皇况是中興啓運正當宁夢想循良¶
從兹去萬年佐主福夀總無疆¶
　　　　夀通判(七月二十二日/)¶
星昴呈祥山川鍾秀果然生此真賢精神瑩澈秋水共¶
長天况值西風初起中元七日涼先庭院爽稱觴賀客¶
車馬㸔駢闐　開筵稱夀處紅袖歌舞脆管繁絃願公¶
與椿松對閱天年縱使平分風月不容暫吟醉苕川龍¶
光近行㸔鳳詔促入秉鈞權¶
<pb:KR4d0353_WYG_016-30b>¶
　　　百字謡¶
　　　　夀丘郎(七月二十四日/)¶
河南靈地信從生俊傑皆由天佑見説簮纓稱世襲復¶
是青氊還舊學海淵源筆端鋒鏑未遜誰居右使臺暫¶
贊直須黄閣環授　欣遇初度良辰中元節過九日方¶
稱夀好看萊衣偕舞處盡羨一門三秀名過河東迭居宰¶
職復見韋平胄祝君遐算南山松柏長茂¶
　　　滿江紅¶
<pb:KR4d0353_WYG_016-31a>¶
　　　　壬子生日¶
曉傍蒼崖滴寒露研朱㸃易五十四卦為歸妹惟幽人¶
吉彼美人兮春上下如吾徒者山南北辦一生堅壁卧¶
煙霞詩無敵　人閒世膠中漆功名事刀頭蜜放乾坤¶
醉眼㸔朱成碧曽共梅花相爾汝儘教雪後無消息莫¶
怕寒容易嫁東風春狼籍¶
　　　哨遍¶
　　　　櫽括盤谷序¶
<pb:KR4d0353_WYG_016-31b>¶
盤谷者何環以兩山隠者盤旋吾友人惟李愿居之曰¶
人生我知之矣大丈夫名聲昭于時世廟朝歸佐吾天¶
子其在外旗旄呵前弓矢塞途供給如許更争妍列屋¶
自閒居有長袖飄風翳輕裾便體清聲豐頰曲眉取憐¶
得意　噫吾豈逃之是皆有命非吾事吾退而野處濯¶
清泉坐嘉樹幸釣水有鮮採山可茹起居惟適之安耳¶
儘車服不維誰如刀鋸孰如無譽無毁彼公卿奔走口¶
囁嚅賢不肖于人又何如乃為歌與之姑醉歌云盤谷¶
<pb:KR4d0353_WYG_016-32a>¶
幽只繚曲深而窈其泉可濯可湘清泚盤樂樂無央只¶
膏我車只秣我駒將于盤從子遊只¶
　　　水調歌頭¶
　　　　癸丑生日¶
老子興不淺歸矣復言歸不知歸又何處知我者何希¶
幸有青山一片付與白雲千載便可樂漁磯且盡一杯¶
酒春甕曉生肥　倩梅花邀澗叟醉林扉吾今年已如¶
此莫倚健于飛日月籠中雙鳥今古人閒一馬五十五¶
<pb:KR4d0353_WYG_016-32b>¶
年非歸去不歸去未了北山薇¶
　　　　和羅足贈示¶
醉石午陰合髙枕聽松聲人閒俛仰今古一笑㡬虧盈¶
檢校牛衣無恙問訊鷗盟故在身後底須名甚矣吾衰¶
矣老氣不能英　酒猶堪尋逸少對公榮帝鄉知在何¶
處煙水老吟情屋後屋前青嶂村北村南黄犢付與短¶
歌行留得荷鋤手未覺負平生¶
　　　浣溪沙¶
<pb:KR4d0353_WYG_016-33a>¶
　　　　餞臘¶
太乙東皇欲轉鈞𤣥冥連夜碾歸輪冰痕不動玉璘璘¶
　酒氣力消寒氣力梅精神是雪精神相將好去轉頭¶
春¶
　　　　迎春¶
㸔見嬌黄拂柳芽銀幡誰嚲髻蟠鴉一簾晴色滿天涯¶
　冰縷未醒連夜酒雪籬留得去年花東風也肯到吾¶
家¶
<pb:KR4d0353_WYG_016-33b>¶
　　　　守嵗¶
暖入屏爐一笑融燈花成穟綴釵蟲醉微微莫睡匆匆¶
　寳炷燒殘銀鴨暖雪花飛起玉麟紅春風不等五更¶
鐘¶
　　　　賀正¶
曉色纔分笑語喧詔鴉飛下九重天瓊幡雪柳拜花前¶
　最後屠蘇人老大攙先菡蓞玉嬋娟一年年勝一年¶
年¶
<pb:KR4d0353_WYG_016-34a>¶
　　　沁園春¶
　　　　和趙尉重九¶
𣺌𣺌西風獨立空山吾亦快哉儘兩蓬霜雪竹深藏徑¶
半畦煙水菘晚生臺㸔作麽生管他誰子𦂳閉柴門不¶
要開且容卧夕陽襏襫秋雨蒿萊　一笻兩屨徘徊也¶
不問白衣來不來莫向黄花談身外事己將白日付掌¶
中杯金屑琵琶銀銜叱撥畢竟面横三尺埃之人者㫁¶
無詩問柳有暇尋梅¶
<pb:KR4d0353_WYG_016-34b>¶
　　　　再和韻¶
客有謂予野眺何如予曰可哉乃攜酒與魚共尋秋徑¶
乗風化鶴感慨荒臺能㡬重陽已無老子人世何妨笑¶
口開蒼厓下有二犂膏雨十畆汙萊　掉頭只麽低回¶
彼軒冕時來自儻來夜半飯牛無心扣角霜前擘蟹有¶
手持杯野屋雲深帝城書斷堅卧三年一硯埃贏得底¶
是唐詩晉帖潜菊逋梅¶
　　　　和趙尉¶
<pb:KR4d0353_WYG_016-35a>¶
冰雪之崖雲月之溪有黄冠師問北里南鄰誰家有酒¶
東岡西崦何處無詩骨相猿猱心情鷗鷺着在空山亦¶
不辭君知不那貧猶易忍懶最難醫　謂予何許人斯¶
也自恐梅花未必知笑白日貫虹於今老矣青山騎犢¶
何相如之許大乾坤亡無今古不奈人生七十希誰與¶
者共天台種秫地脈耘芝¶
　　　　再和¶
五字其城百斛其兵吾能進師笑半世虛名虛逃乎酒¶
<pb:KR4d0353_WYG_016-35b>¶
一雙閒手聊寄于詩老去離支興來硉兀猶解商歌與楚¶
辭終未肯放陶巾入務阮屐尋醫　問君何取于斯語¶
鷗鷺勿令兒輩知儘空谷煙寒適堪髙卧前村雨暗子¶
欲何之休上青冥且烹黄犢此味人間知者希吾與汝¶
是方干後葉趙子靈芝¶
　　　　春感¶
花汝知乎風雨一春島瘦郊寒笑紅杏村莊久孤山屐¶
緑楊溪寺未識吟鞍纔有相攜徑須醉去何必年時素¶
<pb:KR4d0353_WYG_016-36a>¶
所歡且住待荼&KR1048;芍藥併與題㸔癯仙露吸風飱儘¶
雪白髭鬚顔渥丹方喚觳觫耕雲半島號沉冥子卧月¶
三間衮衮諸人悠悠千古老眼觀之匹似閒蒼厓外但¶
留些詩付與方干¶
　　　滿庭芳¶
　　　　甲寅生日¶
面帶蒼煙鬚粘殘雪㡬年今日秋崖梅花籬落不減舊¶
情懐更覺神仙有分一條冰羽客官階朝真外研朱㸃¶
<pb:KR4d0353_WYG_016-36b>¶
易風露滴松釵　蓬萊清淺未吾將游戲月塢雲齋已¶
相期汗漫鶴蛻青鞋一念人閒塵土為雛孫留醉茅柴¶
今而後村書雜字儘有老生涯¶
　　　江神子¶
　　　　丙辰生日¶
㡬年詩骨雪槎牙痼煙霞老生涯五十八翁堪喜¶
亦堪嗟忽憶香山居士語還失笑較爭些　荒寒梅¶
塢月横斜短籬遮野人家枝北枝南須有兩三花𦂳閉¶
<pb:KR4d0353_WYG_016-37a>¶
竹門傳語客那得暇儘由他¶
　　　最髙樓¶
　　　　夀王貳卿¶
秋好處晚節一籬香㡬日又重陽有老人星現羲皇上¶
指癯仙家近斗牛傍久無心青玉案紫荷囊更五嵗伏¶
生書始授又五嵗武公詩始就渾未覺鬢眉蒼便宣麻¶
文德誰云老問挂冠神武一何忙要人知霜髓換碧瞳¶
方¶
<pb:KR4d0353_WYG_016-37b>¶
　¶
　¶
　¶
　¶
　¶
　¶
　¶
　秋崖集巻十六¶
