# -*- mode: mandoku-view; -*-
#+TITLE: 秋崖集
#+DATE: 2015-08-25 00:05:40.304764
#+PROPERTY: ID KR4d0353
#+PROPERTY: BASEEDITION WYG    
#+PROPERTY: JUAN 卷三十一
<pb:KR4d0353_WYG_031-1a>¶
欽定四庫全書¶
　秋崖集巻三十一¶
　　　　　　　　　　　　　宋　方岳　撰¶
　　簡¶
　　　與謝丞相¶
某属者不自抑畏妄有叙陳謂當干冐昧之誅顧已在¶
記憐之數以故乃心之望賜甚於前日之無言三年不¶
鳴鳴則驚况五年於此矣一鼓作氣氣不竭寜再鼓以¶
<pb:KR4d0353_WYG_031-1b>¶
湏之舉而上雲漢之間是亦惟造化之命盖受賜今相¶
國乆非衆人遇我之知謂可為文字官必無夫子前言¶
之戱惟不崇朝而雨天下将一出令而雷域中仰天問¶
鈞跼地待罪¶
　　　答王宰七夕¶
拂石眠雲方尋拙賦乗槎問漢寕記巧期有來鵲聲醑¶
我羊酒千感百謝一言再慙¶
　　　與榮王¶
<pb:KR4d0353_WYG_031-2a>¶
某不肖似然嘗得親講堂書帶之草矣十年去國徒切¶
巖瞻盖自廬山一奉書於今又七稔山深林宻絶意人¶
間望朱邸之慶雲隔翠簾於弱水追念疇昔恍乎其若¶
夢寐而已不圖忽有所擬莫知所從自非大王念講習¶
之舊僚憫空山之棄士則亦何以及是謹具啓事一通¶
如左惟巖電之流觀焉¶
　　　答趙都昌¶
某伏以陽剛之復君子以亨恭惟妙弹春温之琴髙舉¶
<pb:KR4d0353_WYG_031-2b>¶
雲飛之舄某宛其老矣不能與世相酬酢於茟墨之畦¶
逕乆矣件具而條陳之固莫能如執事之賜之謹也廬¶
山一别忽忽七年意者控靶於青冥弭節於碧落而某¶
也夕陽牛背之上未之有聞琅畫飛來僅隔一壁鼎鐺¶
有耳何愧如之某流落有年固已無意人間之世忽有¶
啓擬莫知所從自非㳺揚何以至此某猶未祗命則亦¶
未敢謝也一髯参十從事之貺足佩盛心不盡感藏東¶
望端拜有懐千百尚俟顓書¶
<pb:KR4d0353_WYG_031-3a>¶
　　　答戴正字¶
某夕陽牛背之暖與世了不相聞天上羣仙影響不接¶
固莫知鏘佩於瓊瑶之第幾峰也客有自日邉至林下¶
者為言明執事給札玉堂翺翔蓬巒之日乆矣斯文多¶
幸某敢不敬為朝廷賀也¶
　　　答朱兄¶
某居深山之中先隴又在深山深處移松補挿盖數日¶
而後歸則使者在門乆矣恐滯其囬也龜手削氷而答¶
<pb:KR4d0353_WYG_031-3b>¶
書固不能如來教之整某於化地未嘗得登平津之閣¶
奉光範之書予之以鄱江易之以宛氷皆莫測其所從¶
得之傳聞已為堕甑執事以此賀則某固所不敢不下¶
拜也謹用復璧感愧則均¶
　　　答黄簿¶
某維歳亦暮止春其盎如恭惟小試枳棲聿來芝信某¶
北承騎氣賁我蝸廬獲同杖屨之翩翩共話盃柈之草¶
草遄聞行李徃及𤓰期莫皇賀上之書政坐閑牛之懶¶
<pb:KR4d0353_WYG_031-4a>¶
恭承雲朶良紉風襟有如老成之典型必取諸賢之賞¶
識剡章交薦環召匪伊某乆卧空山無求當世忽易麾¶
其甚駭旋堕甑以何疑幸而牛簔之暖無他以此鹿蕉¶
之夢如故嘉平惟臘元朔立春惟金玉其厥躬遡絲綸¶
之不日¶
　　　囬趙宰¶
伏以有澤之膏平秩東作共惟駕言飛舄式榖我萌翼¶
翼嚴嚴敢不洗荷鉏之手敬候前驅¶
<pb:KR4d0353_WYG_031-4b>¶
某惟宰百里者列宿也前列缺後豐隆盖自有職其職¶
者惟次舍之少留意¶
某深山鄙細人耳木石之與居鹿豕之與㳺固未嘗得¶
望已同然之光幽然之深也惟日注仰太息以之¶
某雲卧牢山栁欲生肘然而北山之叟南山之翁過我¶
而言曰吾甿其遂蘓乎聞新令尹之仁雨露林麓耕食¶
鑿飲繼自今何者非宓琴之春某也幸某既又惟念拱¶
璧大寳當在明堂清廟之間繅藉而薦之以為吾國之¶
<pb:KR4d0353_WYG_031-5a>¶
鎮公子恐祈人之不得乆其澤也公歸勿亟遂及我私¶
某夲農家乃自以書為祟者六年於今齒髪衰殘已無¶
一念到人間之世氷溪雪澗盖将終焉亦惟賢尹賜之¶
某釣寂耕閒乆已焚硯書固不盡言也至於瓊琚玉珮¶
起居何如某則奚其僣之敢¶
　　　答胡登仕¶
某雲卧東山無復花事嘗有牡丹又是一年過春事略¶
無三日晴之句寂寞甚矣不知一春竒特獨在君家分¶
<pb:KR4d0353_WYG_031-5b>¶
到山居更有槎頭縮項豈俗所謂陪酒又陪歌者耶珍¶
感珍感¶
　　　劄趙寺丞¶
某伏以麥之秋矣風日清妍恭惟建牙于藩宣布寛大¶
天人闓澤台候動止萬福某滌筆滄浪之水挹蘿月而¶
冩之惟清¶
某私竊惟念郡刺史佩二千石印綬綏寕一邦而某也¶
帶笭箵於鷗邉卧襏襫於牛下則野人也奚其茵慿之¶
<pb:KR4d0353_WYG_031-6a>¶
敢問¶
某屏廢林壑且十稔於當世士大夫遙遥乎蓬莱之隔¶
弱水也然碧宙寥泬月明在天林宻山深亦被光景某¶
盖嘗㵼浩露而搴長風矣¶
某惟執事先生家有周公之履舄廟有山甫之鼎彛其¶
氣呑餘子而盖當世也退然素士方且與枯槁為春風¶
以幽隠作皓月此其尺度未易量也是以有袞衣兮無¶
以我公歸兮某未敢以誦者邦人之私耳¶
<pb:KR4d0353_WYG_031-6b>¶
某窮老不學所謂婞直而無涵養之功徑率而無矯揉¶
之力岩居穴處化為猿猱政坐鬼擘口耳天所以與我¶
者如此恬然安之山北山南掛書牛角上而讀某與受¶
其賜¶
某舊常學氓事大夫之禮矣遣一介之使奉咫尺之書¶
迎候前驅惟所進退者此其常也乃今負罪引慝潛幽¶
而伏深固不得與薦紳比卒然以名聞恐執訊者之斥¶
其野則林慙無盡而澗愧不歇也某如之何而可¶
<pb:KR4d0353_WYG_031-7a>¶
某日與芸夫蕘子安樂耕桑竊聞寛之一分折劵而捐¶
之者動為緍錢數十百萬相與賛嘆誦言愛民抑不知¶
其能下士又如此也何物小子鄙在山林不吾書而吾¶
先之非自學問中來不我怒亦不我屈矣某拜手書諸¶
紳¶
　　　答棲賢老¶
某維此袢暑緬想玉淵清寒四大安稳為慰之劇某去¶
郡六七年矣雖三峽之雪五老之雲未嘗去心而一時¶
<pb:KR4d0353_WYG_031-7b>¶
巾瓶之逰亦漫莫知其誰何也聞諸山更易不啻如逆¶
旅主人忽奉音書獨專舊席豈差帖不作鐡腥者自無¶
魔事耶但辦肯心為衆竭力使諸方衲子道吾軰亦不¶
是肉眼凡夫則無負山林矣相望正遥珍重珍重¶
　　　囬葉兄¶
某一牛耕雨已老空山五馬行春乆寒舊夢初不惜折¶
腰而為米寧勿懲捩手而覆羮方問戍之甚遥欲循墻¶
而不敢豈非省元先軰感動金石嘘呵雲烟使此聲在¶
<pb:KR4d0353_WYG_031-8a>¶
梁楚之間㳺揚多矣念有道出羲皇之上窮餓以之姑¶
欲其収之桑榆未免於誘我松桂而某乆無意人間之¶
世奚煩問官路之津明月清風幸不用一錢而買凝香¶
畫㦸豈必待三年而淹感未渠央謝於何有伏幾台亮¶
　　　又¶
某技老空山乆已無意人間世矣舊交新識相忘江湖¶
忽奉琅題茫然莫記其孰何也昏繆如此又安得與於¶
斯文有如執事先軰英聲為當世鉅公所稱道又焉取¶
<pb:KR4d0353_WYG_031-8b>¶
深山窮谷無聞之一羽士哉徃年為郡時亦欲奉薄少¶
為入梓費率皆炊不及熟挈之而歸今又窮卧荒寒徒¶
有愧色負負何言凡與某之文願一切刋去毋使不振¶
之蹤重為識者所指目前軰畏名如畏虎不肖者其奚¶
以堪相望正遙豈勝翹注¶
　　　答葉兄¶
某孫石忝與童科略如兒戱小時了了恐非千里之駒¶
髙誦琅琅寕是九經之庫偶先行軰方悔乃翁盖以本¶
<pb:KR4d0353_WYG_031-9a>¶
自農家安用摘髭而収科第既為書祟曷不買牛而教¶
子孫政維記問之如流或者浮沉之類我半千孫固應¶
爾奚誤聼聞七歳童古所難第深慚謝¶
　　　答陳簿¶
某卧病牛山下與世不相聞者幾何年矣西望黄鶴聲¶
問缺然則固其勢也伏奉琅畫為之縮頸以慚帝學名¶
流世所敬羡春風小削必有争而致之者而某何力之¶
助每歸耕舍一字不至修門諸公賢人縱不我鄙而某¶
<pb:KR4d0353_WYG_031-9b>¶
亦自鄙其得為非意之干乎他日訊之或者某何書之¶
敢而獨於執事書之靳則擯之絶之斥之誅之某其甘¶
心焉¶
　　　答魏監丞¶
某入林深宻與世濶踈當路名卿大夫之書固非某所¶
得數數也一牛雨外徒與耘夫蕘子樵歌牧咏以受隂¶
賜於不言之中敢圖記存訪問寂寞感激重感激其何¶
可言晦菴遺書布滿天下紫陽精舍雲漢昭囬頋獨無¶
<pb:KR4d0353_WYG_031-10a>¶
有是不謂缺典與戱下興起斯文以幸後學某既賜矣¶
瞻望凝香無任注仰¶
　　　又¶
某雲卧深山無一跡於籬域之外邦君侯與民同患除¶
其病渉之憂而山中之人若罔聞知亦足以見其不擾¶
而集也記事當屬之名筆而某也敢於承命是謂不遜¶
将辭焉則虞兵留縣乆或者又以慢為罪奈何輙稾草¶
呈似願明執事又改為之毋大為斯橋之辱也¶
<pb:KR4d0353_WYG_031-10b>¶
　　　答劉運屬¶
某方荷鉏鑿土規以自藏衰病侵凌作此死計歸則見¶
使者至為之恍然平生交逰一别七載意必有以起其¶
憒憒者亟啓亟讀則講徳之誦請事之述乃若未相識¶
然甚非所望於畏友也師門一燈惟君在矣某茍可以¶
效牛馬走者當無所不盡其力事有大謬不然者則亦¶
且奈何哉罪廢之人一旦以名字入帝城使執事者得¶
之不能不按劍而况他人乎曲折云云又非有茟舌所¶
<pb:KR4d0353_WYG_031-11a>¶
能宣者執事而不相悉則亦罪而已矣一生骯髒所至¶
迕人名既不彰唯感仲業去冬一病為之骨立至今六¶
十六年相去甚近又未知閻老子肯容至此時否以故¶
不能以将死之身與世詡詡相征逐也窮居野處棲息¶
不同相見無期臨紙凄斷¶
　　　答魏監丞¶
某日以其不腆之文咏歌甘棠非敢謂可刻樂石也六¶
經閣記南豐既上稾而主人迄自為之亦欲以此望戱¶
<pb:KR4d0353_WYG_031-11b>¶
下耳模示墨夲為之汗下以慙然古之為詩多出於小¶
夫賤𨽻之口而采民風者取焉以其事為可歌也某敢¶
再拜受賜¶
　　　答陳簿¶
維夏之五水花晚清恭惟養居枳棲休有譽處嚴嚴翼¶
翼某墻西雨别忽忽又幾何時每念朱墨印曹非所以¶
乆處名軰縱不試玉署亦盍教辟雍盖誦此語之日乆¶
矣上流古隽乖崖翁之遺跡尚多沃沃桑麻無非惠爱¶
<pb:KR4d0353_WYG_031-12a>¶
暇日亦嘗賦靈均之騷詞登髙望逺以慨然想見其彷¶
彿乎然則矮屋打頭亦固有樂乎此圖示遺像得以朝¶
夕瞻儀每嘆此翁方窮為士時遽斬一尉卒不遭盛世¶
豈不是一大公案執事試為酹江山而問之時方鬰蒸¶
惟厚自愛¶
　　　答黄尉¶
某辱教之以放翁詩文殊副所欲閒中得伴又可携塢¶
中了數月矣珍感珍感文公語續録一部聊以報貺因¶
<pb:KR4d0353_WYG_031-12b>¶
亦自謂不啻瓊玖也一笑一笑¶
　　　答杜司令¶
某於名門昆玉知交最深飯牛南山未嘗不喟然太息¶
以為安得把手一笑傾倒别後之懐而不知蓬藋挂鼪¶
鼯之徑烟霞隔鷗鷺之朋也長公班玉亦嘗自日邉寄¶
聲而某終老山林望帝城不敢以一字入抵京絡繹幸¶
為一言之樵人何辜罹此札厲餘粱栖畆至無收刈之¶
人忝是故侯聞之酸鼻所頼紫府仙伯一仁不遺時時¶
<pb:KR4d0353_WYG_031-13a>¶
有以振徳之耳¶
　　　答方䝉仲¶
某惟雪平地尺是書有年恭惟以詩書澤民以政事佐¶
郡公車交聘聲聞甚休某飯牛南山歳且遒暮老眼欲¶
暗與書為仇不過問竹平安訪梅消息以了此生耳或¶
聞交舊作一好事寄一好詩則為之數日喜如䝉仲以¶
郡文學入史舘獨非一可喜事乎自是而推之蒙仲之¶
可喜當大書特書屢書不一書也勉旃勉旃某山中之¶
<pb:KR4d0353_WYG_031-13b>¶
人既不當作生日而今年又無此日愈不當作雪晴曝¶
背方自哦小詞云云盖坡翁詩白髪蒼顔五十三家人¶
强遣試春衫而是歳方為趙挺之諸公攻所作策題也¶
逺寄妙製擊莭而讀之夜招鄉里之惠詩者雜諸公之¶
作以誇坐人明日視之獨失錦軸徃徃為後生不觧事¶
者竊取物色之不可得矣老子失妙曲固可憾而此後¶
生能知其為寳而貪焉亦可喜也¶
　　　答胡尉¶
<pb:KR4d0353_WYG_031-14a>¶
雪平地尺歳當大穣伏惟鏘珮仙曹行簉鵷鷺某適天¶
幸同寅者其讀書史如君識義理如君盖籍溪致堂之¶
家世猶可想也歸卧牛下靡日不思有書自南猶記初¶
度執事之意愛厚矣抑人無貴賤将為親舉觴乃為可¶
樂尊翁與先子齊年耆艾未渠央而先子無禄下世於¶
今十有三祀君之夀我轉悲耳獨陽春一曲體製竒甚¶
留之几研足為茆屋作鎮寳耳言不盡謝¶
　　　荅謝提舉¶
<pb:KR4d0353_WYG_031-14b>¶
雪平地尺宇宙皆春共惟髙逸園林燕彛清適瑶階琪¶
樹夀我老仙某深山老農夫耳與當世之士少所諧可¶
不圖一見長者讙然許與之汎舟碧溪之灣把酒青山¶
之閣傾倒肺肝至今殷殷猶聞金石聲也胸中丘壑一¶
一皆竒出其緒餘位置亭榭亦自幽深窈窕無不可人¶
苐聞朝廷冊拜一新非復曩舊旦夕弓旌聘召必将空¶
岩穴而起之安石固不能專東山之勝耳¶
　　　答危學諭¶
<pb:KR4d0353_WYG_031-15a>¶
雪平地尺歳将大穣伏想剡溪之橈㶚橋之蹇盡入詩¶
意巻軸流傳侃侃乎亦足以樂也士患不貧耳貧則士¶
益髙勉旃行藏無憂其所以為貧者而失其所以為士¶
者若某則老矣無能為也已補梅册竹筋力已不足而¶
况詩書乎哉牛背夕陽自有餘暖此外不知也陽春一¶
曲猶記初度此豈山翁事耶感刻無已¶
　　　荅黄桂陽¶
某歸卧草庵與世乆相忘矣獨春山年歳事事拙踈而¶
<pb:KR4d0353_WYG_031-15b>¶
執事者每嘉歎之出於至誠非世俗謬為敬重者比此¶
殆不能去懐也清貧至老某所深知而綿力薄材不能¶
有所振起至今愧之岩石一新非復曩舊貧如老先生¶
者可以強出矣如某無用於世乆已𡨕心後門入山穿¶
幽透宻扶杖一繚繞又了一日此外無復云也曕望太¶
息¶
　　　答髙帥参¶
某山林深宻與世不相聞者年歳矣當路書尺忽落牛¶
<pb:KR4d0353_WYG_031-16a>¶
衣間蕘牧惘然不知所以真是此事今無古或聞也感¶
甚感甚廬山一别昨夢已寒平生草茅所至落落易地¶
昭武本不當攘馮婦之臂適有小閧朝㫖趣行某於此¶
不得固以辭也至則宰附郭縣者亦是華宗但相與道¶
風猷致仰懐而已坐席未暖又以斥歸執事亦知其所¶
以然者乎属邑建寧連宰督賦於峒頑峒中嘯聚干戈¶
而出者數百人殺傷相當略無官府某以為如此則亂¶
矣必擒制之其渠魁既已伏辜而為賊嚢槖者乃一小¶
<pb:KR4d0353_WYG_031-16b>¶
小寄居某按劾以聞章竟不下越一兩月某即再具奏¶
申自乞罷斥朝㫖方下帥司覈實某以為如此則郡守¶
按一寄居為虛妄矣不能不自劾也章上則所謂寄居¶
亦已略略施行降資未得参注又越旬浹方有指揮方¶
某奏状氣憤詞率殊失事上之體可與放罷某至今莫¶
知其所自來也謂廟堂之意耶則既行某之章矣謂寄¶
居者之力耶則何為有此囬天之勢也是亦可一笑矣¶
同寅繾綣不覺覼&KR0513;如此相望正逺惟願諸賢滚滚各¶
<pb:KR4d0353_WYG_031-17a>¶
出其力以濟斯世使某林間横笛得見太平斯亦堯壌¶
之一幸也寵頒錯落意愛甚厚獨念仕宦所至一物不¶
儲今在田間猶更蕭索茫然無以為謝為之奈何猶記¶
徃年辱餉蜀附某莫之敢拜也去冬感寒濕市無佳者¶
亦悔當時受之亦未為貪今願便中分極佳者一二枚¶
為衰朽之偹盖今投棄田里無復出期固非深山中所¶
可得耳¶
　¶
<pb:KR4d0353_WYG_031-17b>¶
　¶
　¶
　¶
　¶
　¶
　¶
　¶
　秋崖集巻三十一¶
