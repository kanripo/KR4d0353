# -*- mode: mandoku-view; -*-
#+TITLE: 秋崖集
#+DATE: 2015-08-25 00:05:40.404315
#+PROPERTY: ID KR4d0353
#+PROPERTY: BASEEDITION WYG    
#+PROPERTY: JUAN 卷三十七
<pb:KR4d0353_WYG_037-1a>¶
欽定四庫全書¶
　秋崖集巻三十七¶
　　　　　　　　　　　　　宋　方岳　撰¶
　　銘　賛　箴¶
　　　鼎硯銘¶
劉仲子有鼎硯秃耳缺足而質甚良予為之銘¶
㓕其耳兀其趾以貌取人失子羽誰其櫝之子劉子能¶
出神竒金玉汝¶
<pb:KR4d0353_WYG_037-1b>¶
　　　唯塾銘¶
一貫之傳曾氏子家學也余取以名番陽曾虞之塾曰¶
唯則為之銘¶
方人者賜起予者商於道則逺向若望洋昔者曾子惟¶
聖所許微果㣲藝厥妙維魯吾道之一匪言可傳受授¶
一唯口耳俱捐中心為忠如心為恕咨爾門人于予為¶
贅勉哉聞孫歸其掲之勿迂以髙勿狹以卑毋曰忘言¶
又焉容力三省吾身其自茲入¶
<pb:KR4d0353_WYG_037-2a>¶
　　　敬思庵銘¶
從弟質庵于其親之墓而問名于予為名曰敬思記曰¶
君子生則敬養死則敬享思終身弗辱也銘之以為故¶
犬馬有養豺獺有祭彼人是哉不敬胡異厥維敬矣奈¶
何勿思忝爾所生何辱如之我卜斯藏是畚是鍤我考¶
斯堂于享于茇景彼髙山有&KR1273;楸梧曰予蒸嘗曾是孝¶
乎孝思伊何勿親之辱言禔其身維親之欲我庾則經¶
我經則籯孰為親榮厥聞惟馨允敬允思相爾終慕岳¶
<pb:KR4d0353_WYG_037-2b>¶
作銘詩敢告司墓¶
　　　野航銘¶
雪乎子猷剡溪也月乎子瞻赤壁也有入其中者則告¶
之曰虛舟耳請無自為敵國也¶
　　　致存堂銘¶
海門令方君元舉既塟之明年其子處義謁予曰吾與¶
子系神農氏同姓吾祖父自歙徙同里子教辟雍吾為¶
士同道吾籍是為親請不為僣吾父之墓草宿矣惟是¶
<pb:KR4d0353_WYG_037-3a>¶
兄弟前日之苫塊廬故在因葺以為風雨雪霜展省處¶
惟子教之以惠幸其不肖孤乃為誦致愛則存一章扁¶
以致存而銘之曰¶
允矣孝思與天無極何存何亡蠢蠢薄夫致死死之則¶
靡天常孰概于懐如将見之于羮于墻維樂正子永言¶
憂傷頃歩弗忘伊晉之裒沒齒蓼莪有涕其滂閴彼幽¶
泉如臨其上質之在旁毋曰邈矣目其存之則顒則卬¶
毋曰寂矣耳其存之誨爾琅琅嘻海門君仕則不昌式¶
<pb:KR4d0353_WYG_037-3b>¶
是義方我庾我京我經我籯曾靡不綱咨爾令子而弟¶
而昆思輯用光我則好脩跋翁誨之如鏘珮璜其斯其¶
存誰謂騎箕白雲之鄉我作非彛懼翁聞之如負刺芒¶
其斯其存誰謂埋玉奥嶺之岡蔚蔚奥嶺侯松侯檟翁¶
在在堂燕爾曽孫眡此銘詩以烝以嘗¶
　　　潘令君刷絲硯銘¶
繭絲而硯毋或繭絲萬民綈民以仁硯之春¶
　　　三石銘¶
<pb:KR4d0353_WYG_037-4a>¶
客有饟予三石其汎汎若沙禽者命之曰忘機之鷗其¶
引吭長鶩而半身不随者命之曰不鳴之雁其鱗介穹¶
然似伏龜而無首無尾者命之曰藏六之龜各為之銘¶
乆而狎之吾亦不下廹而玩之吾亦不舞與輕波盍眠¶
雨于嗟鷗兮¶
不飛而鳴其孰驚不鳴而飛亦或亨不飛不鳴誰爾争¶
于嗟雁兮¶
毋曵其尾寕滅其趾不靈於人靈于已其如予何豫且¶
<pb:KR4d0353_WYG_037-4b>¶
子于嗟龜兮¶
　　　吟瀑圖賛¶
客有畫予巖谷中抱膝而觀瀑布者予目為吟瀑圗而¶
賛之¶
有山叢焉其蓄泄雲雨者谷也有水垂焉其凌厲氷雪¶
者瀑也有人兀焉其膏肓泉石者僕也¶
　　　季觀真贊¶
不崖以&KR0470;不波以隨盖嘗曰古今一笑耳天地一醉耳¶
<pb:KR4d0353_WYG_037-5a>¶
此自若人胸中之竒耳彼毛錐何從而知之¶
　　　牛衣賛¶
月寒寗戚之歌雨濕王章之泣藉盤礴乎愛景之春忍¶
觳觫於繁霜之夕予取而棲耕舍之壁間亦聊以愧夫¶
無補于世而襲重綿之麗宻者也¶
　　　晉謝文靖公真賛為建安謝説作¶
絲竹雲林妓女冥壑此亦一安石鬼蜮老姦風鶴勍敵¶
此亦一安石盖太虛之雲無心空谷之響無迹要未易¶
<pb:KR4d0353_WYG_037-5b>¶
窺敵手之棋而訾折齒之屐也¶
　　　自賛¶
謂為士寜有識謂為農又無力面如巖崖耳如壁此其¶
所以為山中之黔而非人間之晢也與¶
　　　又¶
三事之所不事四民之所不民謂為阨窮耶則廊廟未¶
必同一丘之逸謂為寒餓耶則簞瓢亦何異五鼎之珍¶
嗚呼噫嘻予非淮隂侯之所羞與噲等伍而柴桑醉夫¶
<pb:KR4d0353_WYG_037-6a>¶
自謂羲皇上人者耶¶
　　復齋六箴¶
　　　不逺復¶
適燕南轅爾迷爾岐尚其未逺跂予改之¶
　　　休復¶
休者止也能復則止拳拳服膺顔氏之子¶
　　　頻復¶
而既得之則又失之曾幾如是而不踣為¶
<pb:KR4d0353_WYG_037-6b>¶
　　　獨復¶
萬物皆流止者金石衆狂一迷惟君子特¶
　　　敦復¶
為復有道患不自覺君子以厚小人以薄¶
　　　迷復¶
爾有廣居曷其勿歸惟聖作狂差之忽微¶
　　　蒙姪名訓¶
　　星姪将除喪與名曰䝉而字以飬正乃就其身之¶
<pb:KR4d0353_WYG_037-7a>¶
　　所當體察者釋蒙以訓非釋經也¶
　　　蒙亨匪我求童䝉童䝉求我初筮告再三凟凟¶
　　　則不告利貞¶
童蒙者何赤子之心凟則汩矣惟幾惟深¶
　　　彖曰蒙山下有險險而止蒙蒙亨以亨行時中¶
　　　也匪我求童蒙童蒙求我志應也初筮告以剛¶
　　　中也再三瀆瀆則不告瀆蒙也¶
塗人皆禹毋曰爾蒙允哉養正作聖之功¶
<pb:KR4d0353_WYG_037-7b>¶
　　　象曰山下出泉蒙君子以果行育徳¶
夙喪父母惟險之極何以出險果行育徳¶
　　　初六發蒙利用刑人用脱桎梏以徃吝象曰利¶
　　　用刑人以正法也¶
習俗桎之利慾梏之法以正之庻或脱之¶
　　　九二包蒙吉納婦吉子克家象曰子克家剛柔¶
　　　接也¶
彼愚且闇亦有一得能受能容維家之克¶
<pb:KR4d0353_WYG_037-8a>¶
　　　六三勿用取女見金夫不有躬無攸利象曰勿¶
　　　用取女行不順也¶
相彼烈女㓗玉清氷毋失爾身小人之朋¶
　　　六四困䝉吝象曰困蒙之吝獨逺實也¶
孰發爾蒙維賢君子爾則逺之困斯吝矣¶
　　　六五童䝉吉象曰童蒙之吉順以巽也¶
順則毋我巽則毋必維順維巽童蒙之吉¶
　　　上九擊蒙不利為㓂利禦㓂象曰利用禦㓂上¶
<pb:KR4d0353_WYG_037-8b>¶
　　　下順也¶
孰為爾㓂血氣以之勿或使之惟其弭之¶
　　　謝謹習字訓¶
學飛曰習其在厥初相彼雛矣鶯其茁矣萬里一息維¶
其習矣咨爾謹習&KR0826;靡日矣¶
　¶
　¶
　秋崖集卷三十七¶
