# -*- mode: mandoku-view; -*-
#+TITLE: 秋崖集
#+DATE: 2015-08-25 00:05:40.290561
#+PROPERTY: ID KR4d0353
#+PROPERTY: BASEEDITION WYG    
#+PROPERTY: JUAN 卷三十
<pb:KR4d0353_WYG_030-1a>¶
欽定四庫全書¶
　秋崖集巻三十¶
　　　　　　　　　　　　　宋　方岳　撰¶
　　簡劄¶
　　　代回王都丞¶
某伏以梧風已秋碧宙如洗共惟某官銀莵有偉偃䕶¶
龍潜天棐靖共台候動止萬福某謹寄聲為南州父老¶
賀¶
<pb:KR4d0353_WYG_030-1b>¶
某惟寳婺之秀揚光斗牛篤生儒英棟幹吾國敢願采¶
明堂月令以爕調一身之隂陽山川百示予曰有先後¶
某自亷車使江上嘗得屬櫜鞬具鞾袴以迎候于風濤¶
浩𣺌之間不自意一世偉人乃能相與握手出肺肝以¶
共談天下事憂國之淚衣襟尚寒¶
某時則目送歸艎倒指奏事榻前之日想像上問江防¶
利病使者聚米為山谷處應答如響天顔喜動将以安¶
危二柄付之不謂事乃有大謬不然也抑古語有云不¶
<pb:KR4d0353_WYG_030-2a>¶
難無以見君子¶
某試嘗謂武夷當天下勝絶處而西山老子之闕里也¶
都丞以衣鉢的傳擁麾其鄉孰瞻孰儀有像在堂然則¶
以詩書澤斯民者盖老先生之枌榆而賢刺史之甘棠¶
乎幸少安之天子有詔¶
某鼠技窮矣無以分上顧憂於皇絲綸班我端殿亦安¶
知先翁十年邉瑣盖身後始得之豈其不肖之蹤克邁¶
前人之寵巽櫝行得請敬避賀言之三舍¶
<pb:KR4d0353_WYG_030-2b>¶
某伏想㦸衛飛瓊之佩郁穆仙壺踈逖者不敢僣起居¶
而惟請所條委者¶
　　　代回陳同知¶
某伏以庚暑正袢一雨蘓醒共惟某官駕言緑野簡在¶
帝心行為蒼生再起巖隠鈞候動止萬福某待罪東梱¶
遭時多艱夜籌軍書率至漏下數十刻雖泰階兩兩色¶
正芒寒亦莫敢以世間賤姓名塵滓物表惟與賔客僚¶
吏談道相業以為今何如時獨一謝太傅乃雲卧東山¶
<pb:KR4d0353_WYG_030-3a>¶
當如風塵何也敢謂公相巻懐冲想髙蹈世外而琳房¶
瓊帖飄落東西跪而捧之不啻如獲拱璧大寳之為貴¶
也刋委清流王尉敢不奉承已趣入幕中一如戒命邉¶
頭多事禀報不能以時大鈞之於肖翹當自不計其去¶
來耳¶
　　　代回趙提幹¶
某伏以春老緑荑風日閒美共惟某官賔謨有婉臺幕¶
靖深皇明棐翊台候動止萬福某廼者辱次舍下邑得¶
<pb:KR4d0353_WYG_030-3b>¶
望魁宿之光瑶玉琳琅飛談春洽崇䑓岌嶪畫諾使華¶
仰而睇之已不啻隔弱水三萬里如悁結何異時擢甲¶
科有不煩佐軺車而教璧雍班朝著者惠然肯來廼以¶
平凖書賛常平者是安用例哉書生迂濶至耻談榖錢¶
而古人所謂均利權以養天下者漫不復考則賈生之¶
哀痛厥有任之責者有用之學豈清談以為髙如晉人¶
之誕而紫薇之省紅藥之堦要自有嘯咏時也願少需¶
之某去年之仲秋既書滿矣代者毎参差不至今所迓¶
<pb:KR4d0353_WYG_030-4a>¶
者又在嶺以南望其來如望嵗何以惠我式覬深規佳¶
晤未間敢以珍御燕彛倚遄殊綍為執事者請下邑凡¶
役某敢禀承¶
　　　代回丞相¶
某蒙朝家誤奨晉陟秋卿雖君相之恩與天無極退惟¶
庸劣未之敢承此所以區區謝言不得自致于䲭閣惟¶
鈞慈垂亮新疆之敵乆此垂涎上慿廟謨幸已清肅鈞¶
翰所謂和使之來正自不能不爾吾之為偹尤當致謹¶
<pb:KR4d0353_WYG_030-4b>¶
仰見經濟之畧隂闔陽開不為晉之晏安亦不為漢之¶
窮黷兩處其當一惟厥中某為邉臣敢不紳佩此訓兵¶
應者勝兵憤者亡漢過不先惟當謹守以待其定耳安¶
豐将士日趨類功不敢以一級之差上累綜覈併乞鈞¶
察¶
　　　代回喬佑神¶
某伏以霽景怡融暄風掩暧共惟某官陪貴逰于琳館¶
参相業于鼎司元老是毗上帝所賚台候動止萬福某¶
<pb:KR4d0353_WYG_030-5a>¶
一違王矩幾易璇杓仰瞻槐府于叢霄如隔蓬山于弱¶
水實勞鍳寐莫寫詠思有來雙鯉魚之書快覩孤鳳凰¶
之瑞惟是曾㣲勞効忽奉恩除禁林班端殿之崇梱寄¶
正使名之大茲固聖天子激昻之㣲意與夫大丞相樂¶
育之盛心然省其私斷非所據殆無因而至此其何徳¶
以堪之已布不移之愚力控由衷之請人情所在天意¶
必從胡未諒于襟期乃遽貽于慶問謹退三舍而避第¶
重十襲之藏既無以仰當綸綍之恩亦奚敢輙羾巖廊¶
<pb:KR4d0353_WYG_030-5b>¶
之謝問安之暇願道此懐某正逺詹承竊深翹頌冀䕶¶
鼎彛之節對揚旒扆之知百爾委垂一惟命戒¶
　　　答雲居老¶
某維此炎暑緬維宴坐多暇山靈獲持忽奉音書恍¶
然不記巾瓶之舊葢於是去郡六七年矣别如此其¶
久猶不相忘老師此心無負泉石始某臨郡方欲興¶
起諸山而與世無縁坐不暖席老師乃能與衆竭力¶
銖葺寸脩殊恨不及見耳願無退轉如某見之珍重¶
<pb:KR4d0353_WYG_030-6a>¶
珍重¶
　　　答賀生孫¶
某宛其歎老方此抱孫翁已支離安有鳳毛之似兒其¶
壮長尚傳牛角之歌敢拜重勤莫殚感戢¶
　　　與謝大監¶
某不武之蹤屏伏幽翳惟是國有大賚昭天漏泉下則¶
一燈之續上則九原之思猶得與慶澤者此夲朝之仁¶
厚所以為與天無極也敢以二宗文字上干主維是戱¶
<pb:KR4d0353_WYG_030-6b>¶
下有大造於我家将子子孫孫其佩服之無斁¶
　　　與毛察院¶
某負罪引慝不敢自儕于薦紳玉節皇皇惟有屏息聞¶
之有司既戒若将過之某用敢贄其不肖之名惟是土¶
木形骸乆化山鬼賛賔容接如許其野服而前則又幸¶
甚某無任主臣¶
　　　荅李兄¶
某卧雲牛下與世了不相聞亦未記君之嘗過予也橙¶
<pb:KR4d0353_WYG_030-7a>¶
将詩香入我茅屋猿鶴驚嘆始知老子衰遲健忘之為¶
可憐耳感愧三復有嘅其懐¶
　　　答謝守¶
某入山之深入林之宻雖一裘一葛安樂棠隂龔黄之¶
仁罔間幽谷惟日與芸夫蕘子嘯歌夕陽襏襫之間而¶
莫之敢書者屏廢之人法當如是也属有客謂某曰史¶
君方上政最進郎秩子奚賀之後某應之曰史君将躋¶
極品踵相家此奚賀之先語猶未寒緹騎來下不圖吾¶
<pb:KR4d0353_WYG_030-7b>¶
邦君之撫存其一介氓如此其厚也慨思前載其棄置¶
寛閒之野流落寂寞之濵者不為時所躪藉則亦幸矣¶
至訪問其窮獨慰勞其胼胝所謂此事今無古或聞也¶
某敢不整其黄冠拜手以謝¶
　　　又答謝守¶
某仰惟皇上神毫之妙冠絶前古平生妄想以為萬有¶
一得侍清閒敢拜稽手乞千崖秋氣髙之詩以歸乃自¶
絶于天此念永已不圖戱下分其有餘者以鎮茅屋乃¶
<pb:KR4d0353_WYG_030-8a>¶
又適是秋氣清之句雖非上之所以親賜小臣者而雲¶
漢昭回何徃而非近天子之光也某九頓首以受賜¶
　　　荅趙尉¶
寒卧雲山未省葭浮之暖晴融墨沼忽分梅隠之春雖¶
髯参軍有趣踈之心而管城子無食肉之相第深感戢¶
不盡謝言¶
　　　荅費宰¶
雲卧茅簷方扣飯牛之角春浮葭律有來烹鯉之書廼¶
<pb:KR4d0353_WYG_030-8b>¶
於粲其甘芬曾靡遺於寂寞敢拜祗若惟感與并¶
　　　荅李監¶
某惟雲酣霞室春盎麯臺諒惟朱閣之閒華不待緑尊¶
之斟酌輙修菲薄所覬莞存¶
　　　與縣官¶
某冬日之至冠佩履長而某也水北山人乆不蓄幘葛¶
巾芰製豈當造公卿之門願戒中涓姑貰其野¶
　　　與謝大監¶
<pb:KR4d0353_WYG_030-9a>¶
某安樂雨露無日不仰於緒風屏幽山林奚黯之敢於¶
是缺焉執訊之問者又幾何時矣夏五之月有薫自南¶
伏想居髙御凉中外禔福鴉翻詔墨入侍舜絃某不得¶
私一日之春也謹奉斐櫝以承興居¶
　　　與謝大監¶
某惟冬日之至皇帝既受紫宸朝招徠親賢渙發大號¶
於赫璽玉東歸我公固非三十六峰所得留也某謹以¶
其日深衣再拜奉上一紙之賀繼自今以往朝野夐殊¶
<pb:KR4d0353_WYG_030-9b>¶
山林姓名且不得列鸛翹豹尾之間矣瞻望霄漢臨紙¶
馳神¶
　　　答趙兄¶
某枕鉏牛下病不能興雲臯人來莫之可以病諉也扶¶
憊作數行字敬授使人亦莫知為何等語吾儕涉世雖¶
病不自由可哀也已若來教所謂成此一段聲名政恐¶
在彼不在此惟君思之¶
　　　答汪兄¶
<pb:KR4d0353_WYG_030-10a>¶
某與兄不面者幾年不書者幾年矣卧雲牛下身世兩¶
忘不獨於兄為寥寥也忽奉函教楷字細行松風古澗¶
之邉梅花野雪之外豈識此體謹再拜謝不敢當縣家¶
如寠人家而某又飯不足周郎此行得無諸公誤之耶¶
略此謝過不既欲言¶
　　　荅朱兄¶
某廼者辱不鄙以夫亦可堂記属之筆焉不知老矣無¶
聞其文不足以發之可以六言者聖門事也某之學又¶
<pb:KR4d0353_WYG_030-10b>¶
不及此既已輕諾豈無食言謹稾草介從之禀呈所覬¶
以其有得於學者還以教之耳¶
　　　荅趙倅¶
某維此端月韶風暄妍共惟午橋花栁之邉春山烟水¶
之外何者非適以昌吾詩某曩聞廬山趣装歸矣忽有¶
云云雖不能不為之悒然而人間世之事又安用擾擾¶
寘吾懐抱以此自解雲散月明知執事之不吾餒也晴¶
簷曝背爾汝文字之間空山野人安得從杖履琴尊之¶
<pb:KR4d0353_WYG_030-11a>¶
後愛而不見寄之詩曰人間無處不風波潮打西興雨¶
一簔難與命争俱老矣徑尋詩去奈吾何園成次第自¶
花草山是知聞空薜蘿頼有月明千里共烟寒數茟落¶
行窩此外無復語也惟為忠簡公愛重而已瞻望太息¶
不既欲言¶
　　　與趙尉¶
恩榮端午清穆昌辰聿宣北部之威入侍南薫之邃薄¶
言野蔌敬旅香蒲¶
<pb:KR4d0353_WYG_030-11b>¶
　　　答朱兄¶
某惟小暑之至隂陽方争共惟齋戒厥躬綏寕月令中¶
外禔福甚盛甚休某乃日耕輟有言仁里不戒於火者¶
意詩書所在神明扶持豈知玉石俱焚有如來教畢方¶
吾祟安知不適以為王参元之賀耶亦可記文不得不¶
道諸公之説今堂既羽化而記又不可君意他日落新¶
堂當為取文公語名而扁之却幸别徴記以毋負教樂¶
之盛心也¶
<pb:KR4d0353_WYG_030-12a>¶
　¶
　¶
　¶
　¶
　¶
　¶
　¶
　¶
<pb:KR4d0353_WYG_030-12b>¶
　¶
　¶
　¶
　¶
　¶
　¶
　¶
　秋崖集巻三十¶
