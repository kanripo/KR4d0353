# -*- mode: mandoku-view; -*-
#+TITLE: 秋崖集
#+DATE: 2015-08-25 00:05:40.347621
#+PROPERTY: ID KR4d0353
#+PROPERTY: BASEEDITION WYG    
#+PROPERTY: JUAN 卷三十四
<pb:KR4d0353_WYG_034-1a>¶
欽定四庫全書¶
　秋崖集巻三十四¶
　　　　　　　　　　　　　宋　方岳　撰¶
　　上梁文　雜文¶
　　　淮東制司儀門上梁¶
揚州都督府表裏江淮制梱小朝廷鎮安中外乃考䑓¶
門之典禮重新㦸衛之威儀雲麗崇閎春生列棨時則¶
㨗羽連飛于凱奏綸函誕布於恩言嘉我藎臣進班端¶
<pb:KR4d0353_WYG_034-1b>¶
相偉棟梁之倚重適梓匠之落成神旗豹尾而長魏師¶
增煥古邦君之制琱戈凖旟而寕涇俗有嚴大元帥之¶
居咨爾㦸神聼茲輿頌¶
　　東東華瑞色曉曈曨無雙花對無雙士暖入春皇¶
　　　一信風¶
　　西西平有子氣虹霓新塘煙草連京觀欲與平山¶
　　　一様齊¶
　　南南面垂裳萬化覃兵祲已清淮左右君王咸五¶
<pb:KR4d0353_WYG_034-2a>¶
　　　更登三¶
　　北北敵何勞戎馬力待取鯨鯢瀚海清萬里車書¶
　　　今混一¶
　　上上界星辰開治象兩兩台符夾泰階夜草黄麻¶
　　　拜端相¶
　　下下視雲臺麟閣畫㦸衛重新漢舊儀耽耽氣象¶
　　　傳區夏¶
伏願上梁之後棨㦸風清塞垣塵静闗河萬里重開有¶
<pb:KR4d0353_WYG_034-2b>¶
宋之乾坤文軌一家盡沭吾皇之雨露相茲同徳迄底¶
丕平¶
　　　招信軍譙樓上梁¶
淮南第一山盡揵金湯之勝樓髙數百尺新傳鼓角之¶
雄俯峭壁於雲中浮孔壺于天上咨爾山河表裡政湏¶
更漏分明巍掲麗譙雄跨堅壘秋風蘆葉敵騎聞之而¶
引歸夜月梅花&KR0768;井熈然而髙卧少停鼉鼓待頌虹梁¶
　　東五雲扶日曉瞳曨鯨歸海嶼波濤静虎視淮山¶
<pb:KR4d0353_WYG_034-3a>¶
　　　氣象雄¶
　　西角聲吹月浸玻瓈長淮蘸碧馮夷舞逺漢森寒¶
　　　太白低¶
　　南宫闕雲深萬象涵夜奏㨗書今混一秋成樂歳¶
　　　又登三¶
　　北劒氣巳凌秋月窟誰取中原四百州喜有惟良¶
　　　二千石¶
　　上天與渾儀無兩様待挽銀河净洗兵見説玉階¶
<pb:KR4d0353_WYG_034-3b>¶
　　　催放仗¶
　　下浮嵐晚翠鱗差瓦弓彎曉月落雙鵰劍卧秋風¶
　　　無匹馬¶
伏願上梁之後月冷夕烽雲沉秋柝山龜對峙堵安玉¶
壘之畫圖淵魅不波家樂銅壺之晝夜一聲鼓角萬里¶
車書¶
　　　工部草堂上梁¶
折腰五斗米未寒鷗鷺之盟盖頭一把茅聊作龜魚之¶
<pb:KR4d0353_WYG_034-4a>¶
主浩然卜築雅矣倦逰秋崖老子夲自犂鋤誤親筆硯¶
朋友相過而問字勸趨文石之班君王頗説其能詩每¶
與儒臣之選政爾抽書于册府誰令賛畫于軍門如彼¶
同寮可羞噲伍退而問舍孰與仲多引歸䄂而拂天星¶
携束書而卧雲壑百十年相公牌下乆矣寂寥數日間¶
工部眼前忽焉突兀山林有味花栁無私鍾山之英草¶
堂之靈當識秋崖之此意太虛為室明月為燭未問康¶
廬之主人咨爾工師聼予謡誦¶
<pb:KR4d0353_WYG_034-4b>¶
　　東朝暮祈山望眼中霜韭雪菘供夜話磚爐石鼎¶
　　　煮春風¶
　　西彌勒同龕石路低自挹長庚吟皓月曾經太乙¶
　　　照青藜¶
　　南白石尖如碧玉簮小小浣花工部屋粼粼吹緑¶
　　　相公潭¶
　　北政與乃翁松檟直山雪行鞭竹子孫溪煙破蕾¶
　　　楳消息¶
<pb:KR4d0353_WYG_034-5a>¶
　　上心與太虛元一様良辰樂事不難并明月清風¶
　　　無盡藏¶
　　下不用風亭連月榭行春白鹿底湏忙耕雨烏犍¶
　　　儘堪借¶
伏願上梁之後青山無恙白日自長早韭晚菘不欠園¶
官之菜把左花右竹更添工部之草堂蟻甕之春易熟¶
牛衣之暖難忘物外乾坤廣大胸中星斗光芒¶
　　　福星門上梁¶
<pb:KR4d0353_WYG_034-5b>¶
天下廬山江東道院重湖千里直朝畫㦸之居上界一¶
星下作名邦之福獨城闗之庳陋覺襟抱之&KR0220;踈乃伉¶
髙門以賔勝勢諸侯七雉可以弹壓風煙一壘萬家可¶
以包羅氣象始陳工載巳兆薦書諸縣豐登適是乆無¶
之樂歳十年生聚方知此老之用心咨爾司闗聼予輿¶
頌¶
　　東五雲扶日上曈曨神林浦静蒲萄醁松口渡晴¶
　　　楊栁風¶
<pb:KR4d0353_WYG_034-6a>¶
　　西福星下照碧玻瓈滿城和氣春三月到處豐年¶
　　　雨一犂¶
　　南正與芹宫共碧涵此去鳳城纔尺五秋來鶚表¶
　　　已魁三¶
　　北王京路與湓江直絲綸夜草巳封泥劒履曉班¶
　　　新就日¶
　　上一晴兩月惟天相築岩星宿夜光芒抱日雲煙¶
　　　春蕩漾¶
<pb:KR4d0353_WYG_034-6b>¶
　　下城郭鱗鱗差萬瓦家誦詩書亦盛哉民歌&KR0237;袴¶
　　　無貧者¶
伏願上梁之後福星所照化日如春庠音序聲無負周¶
朱之訓家給人足使為堯舜之民五老之風雲長在重¶
湖之水鏡無塵千里盡歌&KR0237;袴九天飛下絲綸¶
　　　歸來舘上梁¶
鼻吸三斗醋方是能官眼空四海人故應歸隠還家屬¶
耳築館終焉秋崖老子道踦蹺來又無踦蹺合懡㦬處¶
<pb:KR4d0353_WYG_034-7a>¶
不肯懡㦬真一强項動是撩虎頭而編虎鬚凡三折肱¶
幾欲寝吾皮而食吾肉曾不沮悔或相驚嗟比在康廬¶
汲黯之戅復妄發縱移邵武淵明之醉胡不歸徑穿半¶
塢之雲髙卧一床之月自謂羲皇上飽諳杜宇之啼此¶
聲梁楚間孰愈式㣲之賦無梁可舉有句堪傳¶
　　東有宅十弓盍歸乎來春韭秋菘¶
　　西有田一畦盍歸乎來煙簔雨犂¶
　　南有竹兩三盍歸乎來暝靄晴嵐¶
<pb:KR4d0353_WYG_034-7b>¶
　　北有池數尺盍歸乎來枕流潄石¶
　　上有霓千丈盍歸乎來雲觀月賞¶
　　下有書滿架盍歸乎來酒徒詩社¶
伏願上梁之後花無短折竹自平安一日一回能幾費¶
生前之屐百人百意不煩憂郭外之田卿自用卿我寕¶
自我但辨風煙娱老去莫抛簔笠出山來¶
　　　繭窩上梁¶
老&KR0345;作繭聊以自藏健犢扶犂依然故隠南宅北岡之¶
<pb:KR4d0353_WYG_034-8a>¶
比近左花右竹之見成樂哉斯丘癡絶此老盖以其等¶
彭殤于一視𡨕顔跖而兩忘世亡是翁未覺乾坤之空¶
缺吾有大患何為造物之贅疣知蟻窠昨夢之非問蜩¶
甲幾時而化便為死計是處佳山只銷紫翠之間為留¶
詩巻安用青鳥之子更説塟書生前獨愛其寛閒夜後¶
豈無于唫嘯不量綿力小築繭窩軒冕犂鋤畢竟百年¶
渾似夢壺觴杖履未到五更猶是春咨爾山靈聼予野¶
頌¶
<pb:KR4d0353_WYG_034-8b>¶
　　東祈山横展玉屏風丁寧牧笛并樵斧新甕春泥¶
　　　十八公¶
　　西石山壁立與天齊鑿開蒼翠藏詩巻留與秋猿¶
　　　夜月啼¶
　　南春入層巒滴翠嵐借與繭窩供上簇知渠已是¶
　　　大眠蠶¶
　　北龍躍雲津相拱揖老夫誤脱舊芒鞋底用晴潭¶
　　　出靴石¶
<pb:KR4d0353_WYG_034-9a>¶
　　上只有老天堪倚仗平生百事付無心作劇得山¶
　　　麟鳳様¶
　　下莫與山翁翻地卦自有乾坤有此山付與詩人¶
　　　不論價¶
伏願上梁之後松篁茂宻山水清深尚有吟情且作龜¶
魚之主縱埋醉骨無忘鷗鷺之盟¶
　　　瘞牛伯耕銘¶
牛氏之先盖出宓犧氏為風姓宓犧畫卦為坤説者曰¶
<pb:KR4d0353_WYG_034-9b>¶
坤為牛其繇曰魁然而形牟然而聲乃庾乃京三登其¶
泰平此其利子母牛之貞乎子孫因自别為犧為牛氏¶
帝炎斵木為耜揉木為耒始教民播種于是牛氏功在¶
百世矣至伯耕不知其幾傳也其可考見者丑生𢎞農¶
太守特因占名數為𢎞農人特生犂積勞至農都尉大¶
司農奏課連最犂生伯耕伯耕雅不肯仕獨喜與芸夫¶
蕘子同卧起夫湏襏襫間旦暮從事于田農觸隆曦陥¶
霖潦甚苦嘗輟耕之隴上嘆曰吾何為若是哉人生長¶
<pb:KR4d0353_WYG_034-10a>¶
短相除亡慮二萬五千日日飯二百籥凡五百萬籥自¶
籥以登則為斛五百鱻薧菜茹塩醯稱是顧不能有毫¶
分於世則是五百斛者盗天之時殄地之財以養區區¶
塊然無用之臠也則又等而上之為千石為二千石為¶
萬石顧有貪如狼者有狠如羊者有不忠孝如梟如獍¶
者則是千石二千石萬石者盗天之財殄地之財以養¶
狼養羊飬梟獍也是率獸而食人也而吾芻豆不飽吾¶
何為若是哉無何墜崖死予不忍其尸解也□土為竁¶
<pb:KR4d0353_WYG_034-10b>¶
而封之以其功在天下而不得保其生利及後世而不¶
得食其力法應銘銘曰¶
有貂其冠有螭其碑匪韓侯栁金玉厥辭而於伯耕亦¶
或愧之不稼不穡眂此銘詩¶
　　　後義倡傳¶
義倡者何秦郵之下賤優也倡則奚其義端平乙未秋¶
秦郵軍亂斬闗刼守将陽以鼓吹導臨其營嗾悍兵露¶
刄先後烹其客於前以嘗之視奄奄不敢喘則放兵四¶
<pb:KR4d0353_WYG_034-11a>¶
掠捍城以拒王師日驅子女城上髙㑹羣賊淮東兵攻¶
未下朝廷遣使者以武翼郎招之賊偽諾降乃縱酒大¶
言議干使者頭當是時一城之倡優與凡良家子皆在¶
無一人敢出聲氣優獨前折賊酋營其姓與王安者曰¶
始謂太尉降方将歌以進酒為太尉更生賀今欵降而¶
閉闗不納使猶賊也抵其觴于地曰倡雖賤不能事賊¶
羣賊怒斬之越三日都統制李虎誘開其門明日帥入¶
撫定以其干使者之干干渠魁而賞罰其從亂不從亂¶
<pb:KR4d0353_WYG_034-11b>¶
者予時在行得優事謹上之幕府曰古之以忠義奮發¶
罵賊死者有之矣其尤大彰明則顔杲卿罵安禄山死¶
孫揆罵李克用死張廵許逺罵尹子奇死姚洪罵董璋¶
死皆卓卓可稱道然杲卿廵逺為一時士大夫儒服儒¶
言講聞古烈士之操其為國死忠則宜姚洪起行伍固¶
巳度越餘子而所謂倡者天下之穢賤歸焉平時所為¶
不知封髪㫁臂為何等事一旦慷慨引大義折逆賊乃¶
一城士大夫所不能而發于其口優可謂倡名而士行¶
<pb:KR4d0353_WYG_034-12a>¶
者矣請封土表其死以愧天下之士名而倡行者師還¶
作後義倡傳¶
　　　揚州勸農文¶
乃二月壬寅守廣陵趙某誕進其州之父老而吿之曰¶
淮海惟揚州厥土惟塗泥厥田惟下下矧廣陵越在邉¶
圉曩則亦有繹騷以患苦吾父老荒而敷菑用不遑於¶
厥家爾父兄子弟亦惟艱哉今天其佑我宋歳仍大熟¶
伊彼勍敵自速斃于㐮州有逋䖍劉宵遁窮北爾父老¶
<pb:KR4d0353_WYG_034-12b>¶
其修乃疆畆濬乃澮洫簡乃錢鎛榖乃鋤耒無敢不良¶
以敬迓天之大豐美守閲再寒暑罔不一念在爾民東¶
作俶興用咨爾一二父老惟田里熈熈以董泰和時則¶
有豐年毋訟惟仰父俯子勤勞于厥躬時則有豐年毋¶
㳺惟不滛于非彛以慆乃心時則有豐年毋博惟不狎¶
于甲兵以寕爾婦子時則有豐年毋狠惟爾一二父兄¶
念哉其無斁¶
　　　又¶
<pb:KR4d0353_WYG_034-13a>¶
捍邉所以衛農也淮左東盡漣海北控宋永幸無一塵¶
之驚而北敵自西而東擾我疆圉俾爾父兄子弟蕩析¶
流離竊為爾農痛之故凡安集勞來無敢不盡其心民¶
徙則官賑廪焉牛飢則官予芻焉此爾農所知也今茲¶
敵以敗遁而東作興矣爾農其歸而田里葺而室廬簡¶
而鋤耒正而疆畆以修稼事有欲給種者給之貸牛者¶
貸之爾毋憚以吿我¶
　¶
<pb:KR4d0353_WYG_034-13b>¶
　¶
　¶
　¶
　¶
　¶
　¶
　¶
　秋崖集卷三十四¶
