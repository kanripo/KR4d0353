# -*- mode: mandoku-view; -*-
#+TITLE: 秋崖集
#+DATE: 2015-08-25 00:05:39.667968
#+PROPERTY: ID KR4d0353
#+PROPERTY: BASEEDITION WYG    
#+PROPERTY: JUAN 卷一
<pb:KR4d0353_WYG_001-1a>¶
欽定四庫全書¶
　秋崖集巻一¶
　　　　　　　　　　　　　宋　方岳　撰¶
　　詩　五言絶句　六言絶句　七言絶句¶
　　　山居十六詠¶
　　　　入山林處¶
窮塗一何慟多岐一何泣指似世間人路頭従此入¶
　　　　幽谷¶
<pb:KR4d0353_WYG_001-1b>¶
入林不厭深避世不厭獨倦飛鳥知還毋憚下喬木¶
　　　　便是山¶
東臯或巾車西園亦飛盖以我方古人兩脚大自在¶
　　　　石梯¶
山險者夷之梯以石齒齒於間遂成臺有梅適堪倚¶
　　　　清樾¶
山林有灌木其大可蔽牛蘚石眼清陰坐間天地秋¶
　　　　雪林¶
<pb:KR4d0353_WYG_001-2a>¶
若以雪見我以林為吾家君其非詩人不能識梅花¶
　　　　小山¶
拳石以為山勺水以為池我觀於世間何者非兒嬉¶
　　　　桃李蹊¶
竹逕轉西麓山花能白紅要知造物心政在無言中¶
　　　　歸來館¶
歸來遽云出既出又歸來自處茍如此淵明安在哉¶
　　　　着圖書所¶
<pb:KR4d0353_WYG_001-2b>¶
鍾乳三千兩胡椒八百斛笑殺山中人破紙塞故屋¶
　　　　草堂¶
烟低一片春留與貧受用阿連自能詩吾衰不復夢¶
　　　　錦巢¶
佳日春酣酣一色錦歩障誰知山中人如此富貴相¶
　　　　寒泓¶
子盍觀於泉遇險維其止流行非所知一寒清到底¶
　　　　飯牛庵¶
<pb:KR4d0353_WYG_001-3a>¶
寧與厓下人烟雨耕犖确讀書亦何為謹勿累吾角¶
　　　　秋厓¶
鑿空為此名忽已落衆口聊結一間茅承當作厓叟¶
　　　　田園居¶
秋風新飯香蔬亦美可茹寧知世有人萬錢無下筯¶
　　　次韻方蒙仲髙人亭¶
此君欵吾室髙人跂吾亭邂逅兩相逆保此嵗晩青¶
茗盌漱藜莧詩腸許堅頑是間可無我不可無此山¶
<pb:KR4d0353_WYG_001-3b>¶
鷗鷺之與侣竹石之與居子虛亡是公付之渇相如¶
苔寒兩不借對面寧爾勞欲語二三子卑之母甚髙¶
愛之不我疎狎則不我親山耶其竹歟君子哉若人¶
吾儕磊塊胸所見不相逺借我竹外山一榻供晝偃¶
烟霏日夕佳隠固勝於顯孰従而詩之要亦山一蹇¶
終南有捷徑澗恧而林羞其人豈其山寧勿相累不¶
相從文字盟不與如此酒他日有移文毋令猿鶴受¶
老子可林壑諸公自烟霄緬懐歸耕歸底用招隠招¶
<pb:KR4d0353_WYG_001-4a>¶
　　　以嗜酒愛風竹卜居此林泉為韻作十小詩¶
居千卿者三至九卿者四不博牛背眠鹹酸信殊嗜¶
玉虹横吾腰金貂直吾首寧知千載名不如一杯酒¶
事有俄頃間遺臭及萬代吾觀於斯人不過一字愛¶
東坡真天人落筆蓬萊宫何如赤壁笛一鶴横秋風¶
周有說愛蓮陶有詩愛菊吾居則誰與其諸子猷竹¶
朝吾一笭箵夕吾一觳觫詩腸其殷雷此事底須卜¶
秋雲七尺藤夜雨一巻書寂寞空山人㣲此誰與居¶
<pb:KR4d0353_WYG_001-4b>¶
吾心如鐡石命則薄於紙藉口見古人則亦賴有此¶
彭殤同此軀顔跖同此心哀哉宇宙間羣生政林林¶
吾猶金在冶惟冶者所甄謹毋出光怪夜半號龍泉¶
　　　以人生五馬貴莫受二毛侵為韻送胡獻叔守¶
　　　邵陽¶
燈寒嶽麓雪帆飽湘江春過家誰起予豈無獨醒人¶
襄蜀莽萬里戰骨髙於城湖南寧幾州耕鑿偷餘生¶
民愚一何䑕民怒一何虎謹毋芟刈之持以報九五¶
<pb:KR4d0353_WYG_001-5a>¶
寧騎踏雪驢莫驟追風馬霜蹄失銜勒多是快意者¶
三十已専城斯亦未足貴潘輿歸故鄉吾樂寧可既¶
維東有夕烽維西有秋柝行春獨何悰此段待民莫¶
餂以瀾翻口箝以霹靂手俗吏訾儒腐吾曹自甘受¶
吾道一而已惟誠一之至毋或參以三亦勿貳以二¶
借籌渭陽幕邉畫分毫毛邵州二千里能勿鑒寐勞¶
迢迢烟水寒獵獵霜風侵此行何當還民瘼簡帝心¶
　　　此君室¶
<pb:KR4d0353_WYG_001-5b>¶
匪書誰與稽匪竹誰與居以書造竹所俯仰千載餘¶
亭亭幾長身斯可謂之士以我為隠乎指以二三子¶
不肯一世人草木自賓友舉杯問樵嵐見有此客否¶
可臞不可腴可獨不可俗君看室中人今已不翹足¶
曲士多在今節士多從古此君豈易得僅可一二數¶
翛然數竿玉帶以一溪水惟我有是夫孰能與於此¶
泉石寧我癖烟雨寧我惛是間有佳趣不可無此君¶
一逕自明月誰能此婆娑床頭易未了如此良夜何¶
<pb:KR4d0353_WYG_001-6a>¶
竹意吾為誰山曰子非我未知回孰賢自賛午也可¶
俗士不足語之子誰與娯閉門但癡坐爾輩寧可無¶
　　　山逕¶
一逕淨於秋山中夜來雨倚松不知還幽禽妙言語¶
　　　湘源莊舎¶
饞虎過新蹄怒貍爭舊穴悲哉兩翁姥西山采薇蕨¶
　　　夢書十字史記冊上太史公此書真是筆斡造¶
　　　化夢語非夸也因足之識於策¶
<pb:KR4d0353_WYG_001-6b>¶
禹穴探幽眇神功接混茫絶麟纔此筆春夢試平章¶
　　　斑竹夫人¶
山谷青奴娯夜秋崖斑媛專房爾家婕妤失笑爾孫流¶
落荒涼¶
　　　演雅¶
蠨蛸網羅遺逸離留勸課農桑鳴蜩吸風飲露反舌吹¶
笙鼓簧¶
蒼鷹守株待兎白鷺臨淵羨魚鳲鳩婦嘆於室蝸牛亦¶
<pb:KR4d0353_WYG_001-7a>¶
愛吾廬¶
　　　趙玉汝自作戯墨各題六言其上¶
　　　　鵓鳩¶
村北村南雨暗舎東舎西水生去婦復還何日烟簔處¶
處春耕¶
　　　　鷺鷥¶
雪以一江烟水風乎兩岸菰蒲但得魚磯無恙曲肱之¶
外何須¶
<pb:KR4d0353_WYG_001-7b>¶
　　　　脊令¶
水落寒塘初冷霜倒枯荷半傾莫倚尾能涎涎踏沈一¶
片秋聲¶
　　　　鸜鵒¶
晴樹暖以流憩霜實飽而倦飛何與人間世事再三自¶
整緇衣¶
　　　立春(國忌謂之啞春/)¶
適禁樂令春啞先辦秋治社聾銀勝鬢毛班白瓊絲菜¶
<pb:KR4d0353_WYG_001-8a>¶
縷青紅¶
　　　謝人致蟹¶
樵嵐無蟹有監州已負詩腸過一秋莫怪淵明便歸去¶
得渠自合老菟裘¶
此去江頭只兩程寒蒲解縛便横行無腸政要空虛腹¶
滿貯蘆花與月明¶
雪砍雙螯玉一壺樵中曽有此竒無始知張翰思歸意¶
不為秋風只為鱸¶
<pb:KR4d0353_WYG_001-8b>¶
除却金虀霜後棖更無一物可詩情誠齊配以彭生臠¶
豈不寃哉五鼎烹¶
　　　送荔子方蒙仲¶
風枝露葉走筠籠玉潤冰寒擘縐紅自徃胷中評史記¶
久聞格調略相同¶
曽識坡仙海上山清冰寒露洗熇袢老天不與詩為地¶
却欠閩中住一畨¶
　　　即事¶
<pb:KR4d0353_WYG_001-9a>¶
自刈香秔稅水舂旋篘新酒搦泥封晩菘種已無餘地¶
不枉歸田學老農¶
　　　贈詩僧¶
瀑泉癩可能詩最畢竟難為本色僧要識廬山真面目¶
一溪明月冷於冰¶
從來佛法無多子底用芒鞋半九州贏得諸人詩滿袖¶
草深一丈法堂秋¶
　　　蒙恩予祠¶
<pb:KR4d0353_WYG_001-9b>¶
堅卧牛庵飽嵗寒恩書初許作黄冠孫僊彭老如相問¶
筋力猶堪上醮壇¶
月明弄影雪巔癯只似胡僧不似吾忽予牙緋稱羽客¶
道官儒黻釋頭顱¶
　　　禱晴福善¶
稻壓田塍米似珠老農為說幾年無一晴不費君王力¶
莫等香烟上化爐¶
夜落簷花未肯晴燈寒等不到天明自憐短髮垂垂老¶
<pb:KR4d0353_WYG_001-10a>¶
一滴秋霖白一莖¶
背犢腰牛忽觧顔摩挲一飽政相闗王於霓望無終極¶
孰與侯邦年嵗間¶
　　　題致堂新州坐石(辛亥/)¶
蒼寒瘴面新州石直不話頭傳不休秦負儒耶君誤矣¶
二書今與大江流¶
稜層不隔梅花嶺萬里相従識兩翁却怪牧牛亭下路¶
石麟咫尺卧秋風¶
<pb:KR4d0353_WYG_001-10b>¶
　　　九日墨紫開¶
九日年年負物華野香未肯到山家今年九日風光别¶
不獨黄花更紫花¶
　　　中秋日社未五鼔祀社歸月明如晝¶
月明如水帶寒流飲福靈壇曉未収不是社公喚我起¶
何縁一日兩中秋¶
　　　次韻杜監簿¶
風雨重陽又一秋白衣人至復何憂東籬只此黄花是¶
<pb:KR4d0353_WYG_001-11a>¶
未必淵明風馬牛¶
社曲無邉風露秋甕頭酒熟了無憂一詩連夜穿兵衛¶
略似齊城戰火牛¶
嬴得蕭蕭兩鬢秋山城斗大轉多憂人間縦有萬錢鶴¶
身外何如十具牛¶
不須把淺不防秋底事山樵亦過憂說與諸公那解此¶
但知兩角戰蝸牛¶
　　　明日詩至過相稱謂次韻還之¶
<pb:KR4d0353_WYG_001-11b>¶
捲還一幅玉壺秋無實之名我所憂不似蒙莊解齊物¶
以吾為馬以為牛¶
　　　次韻程弟¶
一船月自不嫌貧伴我荒灣理釣緡歸去莫横深夜笛¶
怕驚溪友與山賓¶
三徑風烟手自開春猿秋鶴幾徘徊松根石銚烹魚眼¶
老子行山又一回¶
㨷援茅茨隠者家底須日厯記年華山花山草無終極¶
<pb:KR4d0353_WYG_001-12a>¶
秋後寂寥春自葩¶
眼中轉覺可人稀得似孤雲自在飛花落花開俱有意¶
略於閒處見幾㣲¶
草堂四壁一瓢空舉世無人與我同黄犢山南又山北¶
犂春猶有古人風¶
柴門雖設不曽開俗面向人三寸埃却是前溪雙白鷺¶
門闗不住又飛來¶
壘麴成臺糟築丘衰遲無復少年遊君看烟草離離外¶
<pb:KR4d0353_WYG_001-12b>¶
不問人間第一流¶
莫為盤飱烹不鳴借公松石聴溪聲貂蟬只是麒麟楦¶
寄語諸公卿自卿¶
魚鳥相忘不世情浮生於我一絲輕夜涼月色光如水¶
莫遣微雲滓太清¶
此腹寧須文字香漫淹虀甕半青黄午忩一枕齁齁睡¶
世上何人最得忙¶
　　　書維揚張君梅卷¶
<pb:KR4d0353_WYG_001-13a>¶
平生何遜揚州夢到得揚州月自寒誰遣雪蓬春半樹¶
詩情更作故人看¶
月明臨得霜橋影只恁横斜自一竒喚起江南歸夢逺¶
竹村烟水有茅茨¶
　　　雪中迓新憲¶
踏碎瓊瑤千里寒新年纔此試吟鞍不須更說逢迎惡¶
只作㶚橋詩興看¶
　　　雪後草亭¶
<pb:KR4d0353_WYG_001-13b>¶
梅花面目冷於冰亦笑山翁草作亭一夜雪寒重整過¶
碧琉璃瓦水晶釘¶
　　　雪後梅邉¶
老來筋力倦登山契濶梅花幾日間莫與梅花筋力倦¶
且推一雪阻躋攀¶
　　　其二¶
與君只隔竹笆籬踏雪過從自一竒開口便遭花問當¶
老夫媿面了無辭¶
<pb:KR4d0353_WYG_001-14a>¶
　　　其三¶
半身蒼蘚雪槎枒直到頂頭纔數花看盡玉林山上下¶
還須渠是當行家¶
　　　其四¶
花中淡竚只梅花未見梅中蕚緑華一色瓊瑤裙織翠¶
尚嫌紅蠟蔕村些¶
　　　其五¶
玉㽔五出是天姿六出時時更絶竒夜半同參雪花去¶
<pb:KR4d0353_WYG_001-14b>¶
春風元自不曽知¶
　　　其六¶
小小茅亭面面寒玉花能薄雪花乾今年不是開遲着¶
等得羣花比並看¶
　　　其七¶
一枝宻宻一枝踈一樹亭亭一樹枯月是毛錐烟是紙¶
為予寫作百梅圖¶
　　　其八¶
<pb:KR4d0353_WYG_001-15a>¶
野逕茅茨竹作牆嵗寒曽亦幾平章髙人風味天然别¶
不在横斜不在香¶
　　　其九¶
寒雀羣飛最上頭啄殘香玉翠雲裘老坡詩裏么麽鳳¶
待與梅花渠是不¶
　　　其十¶
春風且莫一齊開留與山翁逐日來只恐難將冰雪面¶
伴渠桃李併塵埃¶
<pb:KR4d0353_WYG_001-15b>¶
　　　觀梅¶
蒼烟喬木野人家數掩山籬一徑斜此老不知何面目¶
只將空手對梅花¶
　　　其二¶
卧疴半月不曽來等得來時漸次開世外交情無久近¶
嵗寒然後始知梅¶
　　　其三¶
幾日商量雪不成竹邉寒得瘦稜層秋崖老子縮如蝟¶
<pb:KR4d0353_WYG_001-16a>¶
撚斷吟髭寸寸冰¶
　　　其四¶
片片隨風隔塢飄野香相逐過溪橋今年便覺春風早¶
雪不成綿到地消¶
　　　其五¶
較似年時劣不如花頭小小兩疎疎但令半㸃微酸在¶
憔悴空山儘有餘¶
　　　其六¶
<pb:KR4d0353_WYG_001-16b>¶
老樹槎枒只一花氣條亦不放横斜無風無雨無烟月¶
獨立人間莫怨嗟¶
　　　其七¶
去年今日雪平簷燒葉談詩酒屢添一笑今年又今日¶
不成飛絮不成鹽¶
　　　寄梅¶
枝北枝南恨未除春風誤到夀陽居詩家不識梅花諱¶
把做好看誇道渠¶
<pb:KR4d0353_WYG_001-17a>¶
　　　代贈¶
碧玉香深冷翠篝夢魂不到玉搔頭暮天欲雪寒如此¶
且問梅花愁不愁¶
　　　壬寅元日¶
一元坱圠先天易萬物胚腪太極圖自嚼梅花冰片片¶
無人先後飲屠蘇¶
　　　癸夘元日¶
政坐聰明誤廼翁莫將鞭影戯兒童春臯本分扶犂手¶
<pb:KR4d0353_WYG_001-17b>¶
共駕烏犍待嵗豐¶
　　　其二¶
逺色蒼茫草際烟春風也到雪崕邉不知醉後屠蘇酒¶
増一年歟減一年¶
　　　立春¶
冰絲玉縷簇青紅已逗花梢一信風夢到謝池新雪盡¶
暖烟含雨緑匆匆¶
　　　其二¶
<pb:KR4d0353_WYG_001-18a>¶
綵燕雙簪翡翠翹巧裁銀勝試春韶東風已到闌干北¶
看見嬌黄上栁條¶
　　　其三¶
池痕吹皺緑粼粼才見池痕認得春香沁綵鞭旗脚轉¶
自題蘭帖記春新¶
　　　立春都堂受誓祭九宫壇¶
欠伸殘夢雪&KR0034;鬆只等三茅午夜鐘傳鑰省門星斗濕¶
不知春已轉蒼龍¶
<pb:KR4d0353_WYG_001-18b>¶
　　　其二¶
輦路香融雪未乾雞人初唱五更寒瓊幡第一畨花信¶
吹上東皇太乙壇¶
　　　立春謝司法有詩次韻¶
明日瓊幡遶鬢飛土牛纔出草痕肥送寒正不闗渠事¶
雪不來時未肯歸¶
　　　其二¶
誰將健筆破天葩清曉園林盡是花寒入崖雲齋未久¶
<pb:KR4d0353_WYG_001-19a>¶
詩腸雖吼尚禁茶(私忌/)¶
　　　其三¶
一夜挼雲作雪飛池塘已自緑生肥憑君檢校闌干北¶
栁上新青歸未歸¶
　　　其四¶
草亭亦欲識詩葩連夜開將雪樹花清處儘强陶學士¶
不闗羔酒與龍茶¶
　　　君用致紅梅云不開數年矣¶
<pb:KR4d0353_WYG_001-19b>¶
山家已作枯槎看帶雪移來却自春一夜揣摩花意思¶
寧將醉面向村人¶
　　　再用韻奉酬¶
㶚橋洗淨冰霜面拂略潮紅笑向春莫作野桃看過了¶
煩詩說似武陵人¶
昔公安在見何晚寧欲霜埋不受春不是三生曽一面¶
寧堪開向世間人¶
　　　婺源道中¶
<pb:KR4d0353_WYG_001-20a>¶
夢中緑遍謝家池夢覺山村雪擁籬儘道春寒花未在¶
曉來開到野棠梨¶
　　　春夜¶
酒不能多詩又塵欄干月午奈何春天寒莫到海棠瘦¶
一夜東風吹倒人¶
　　　湖上八首¶
沙暖鴛鴦傍栁眠春來亦懶避湖船佳人窈窕惜顔色¶
自照晴波整翠鈿¶
<pb:KR4d0353_WYG_001-20b>¶
今嵗春風特地寒百花無賴已摧殘馬塍曉雨如塵細¶
處處筠籃賣牡丹¶
輕塵不動雨霏微堤外芹香燕子飛庭院日長簾幙靜¶
含情脉脉看春歸¶
緑波如畫雨初晴一岸烟蕪極望平日暮落花風欲定¶
小樓絃管壓新晴¶
春連禁籞緑陰交對面晴烟舞翠蛟最是君王遊幸少¶
宫花渾未識鳴鞘¶
<pb:KR4d0353_WYG_001-21a>¶
連天芳草晩凄凄蹀躞花邉馬不嘶蜂蝶已歸絃管靜¶
猶聞人語畫橋西¶
遊人抵死愛春韶風暖花香酒未消須向先賢堂上去¶
畫船無數泊長橋¶
鞦韆人散雨千絲誰把秦笙隔院吹但覺小橋烟外栁¶
春風無力逞腰支¶
　　　夢中¶
屋頭晴哢已交交更向春風打一遭花片已肥紅欲綻¶
<pb:KR4d0353_WYG_001-21b>¶
栁絲烟重緑如繅¶
　　　社日¶
燕子今年掯社來翠缾猶有去年梅丁寧莫管杏花俗¶
付與春風一道開¶
　　　社日益明叔見過¶
溪雲醒釀社公雨肯踏寒莎過阿戎亦有小詩拈未出¶
且攜瀑布煮春風¶
　　　春思¶
<pb:KR4d0353_WYG_001-22a>¶
楊栁生寒莫上樓夕陽芳草泥人愁情知社近迎新燕¶
盡捲湘簾不下鈎¶
杜鵑花落石闌干新染晴波緑遶灣小立佇詩風滿袖¶
一雙睡鴨占春閒¶
　　　清明日舟次呉門¶
篷忩恰受夕陽明楊栁梨花半月程老去不知寒食近¶
一篙烟水載春行¶
片片飛花更異鄉人家插栁抵愁長晴沙烟草幾今古¶
<pb:KR4d0353_WYG_001-22b>¶
春去春來燕子忙¶
　　　清明¶
淡烟疎雨清明日飛絮落花遊子心燕話春愁初睡起¶
一簾草色暮池深¶
　　　次韻梁倅¶
把住新花做好看傷春時共倚闌干醉中不記暮烟碧¶
楊栁樓深燕子寒¶
　　　次韻陳侍郎謝送牡丹¶
<pb:KR4d0353_WYG_001-23a>¶
人在金華殿角頭詩情却遣為花留春風不入癯仙眼¶
六六峰寒隔幾州¶
手劚蒼苔玉一欄山家初見眼猶寒移根莫厭凡紅紫¶
只做春風一様看¶
　　　次韻牡丹¶
銀壺貯雪褪輕紅費盡思量句不工若使春風但桃李¶
春風殊未可雌雄¶
嬌紅深倚翠雲團髣髴三生呉綵鸞詩眼頓驚春富貴¶
<pb:KR4d0353_WYG_001-23b>¶
雨侵衫袖不知寒¶
　　　次韻雙頭牡丹¶
春入多情草木妖霓裳相倚奏咸韶玉欄一様紅如洗¶
不比觚稜鎖二喬¶
　　　溪店回文¶
啼鶯幾處垂垂栁乳燕雙飛片片花溪淺度雲山帶雨¶
岸崩欹樹草連沙¶
　　　春望¶
<pb:KR4d0353_WYG_001-24a>¶
春深酒熟溪橋鼔午過齋聞野寺鍾花不知名香自永¶
倚風臨水為誰容¶
　　　聞鶯¶
緑忩愁寂雨凄凄春老江南花亂飛鶯亦自知人意思¶
垂楊深院盡情啼¶
　　　約魯山兄¶
莫說尋芳巳後時春蔬解甲茗搴旗松風石銚晴雲盌¶
不是吾曹未必竒¶
<pb:KR4d0353_WYG_001-24b>¶
　　　春暮¶
巻中未有好詩看草滿池塘夢已闌客又不來春又暮¶
一簾新雨杏花殘¶
　　　春晚¶
一樽無計遣春留落日傷情獨倚樓柔緑拍堤如可染¶
老紅滿徑為誰愁¶
青梅如豆帶烟垂紫蕨成拳着雨肥只有小橋楊栁外¶
杏花未肯放春歸¶
<pb:KR4d0353_WYG_001-25a>¶
山杏溪桃睡欲昏青旗&KR0829;客過孤村楊花不肯隨春去¶
惹住晴風自入門¶
　¶
　¶
　¶
　¶
　¶
　¶
<pb:KR4d0353_WYG_001-25b>¶
　¶
　¶
　¶
　¶
　¶
　¶
　¶
　秋崖集巻一¶
